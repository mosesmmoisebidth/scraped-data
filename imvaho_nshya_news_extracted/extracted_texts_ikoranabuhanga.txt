link181: Perezida wa Repubulika y u Rwanda Paul Kagame, yavuze ko imwe mu mpamvu zituma Korea y Epfo ihabwa agaciro gakomeye mu butwererane bw u Rwanda n Afurika muri rusange, ari uko icyo gihugu kizi agaciro k ubusugire n ubwigenge bw ibindi bihugu. Yaboneyeho kugaragaza ko ubutwererane na Korea y Epfo bwatumye u Rwanda ruba igicumbi cyo guhanga udushya ndetse kigera no ku ikoranabuhanga rugezweho mu nzego zitandukanye. Mu nama ihuza Koerea y Epfo n Afurika iteraniye i Seoul kuri uyu wa 4 kugeza ku ya 5 Kamena, Perezida Kagame yahishuriye abitabiriye ko icyo gihugu gikomeje gufasha u Rwanda n Afurika mu kwihuta mu ikoranabuhanga rigezweho. Yagize ati:  Ubufatanye na Korea bwibanze ku guhanga udushya, bufasha kuzana ikoranabuhanga rigezweho mu Rwanda n Afurika mu buryo bwihuse. Iyi nama ibereyeho kutwibutsa ko hari n ibindi byinshi bishobora gukorwa. Uhereye ku ikoranabuhanga ry ubwenge muntu buhangano (AI), ikoranabuhanga rya robo ndetse n irya nikereyeri rizana impinduka zikenewe mu kwimukira ku ngufu zitangiza, ukageza ku bikoresho fatizo by ingenzi, Afurika na Korea bikwiye gukorana bya hafi.  Perezida Kagame yavuze ko Korea itazi agaciro k ubusugire n ubwigenge gusa ahubwo izi n urugamba rukenewe mu kugera kuri Politiki zishingiye ku kubazwa inshingano kandi zidaheza. Nanone kandi ngo ubunararibonye bwa Korea bugaragaza ko igihugu gishobora gutera imbere gihereye ku busa mu gihe cy imyaka 30, ari na ho Perezida Kagame yahereye abaza abitabiriye niba hari igisobanuro  cy impamvu Afurika itaraba umugabane wateye imbere. Ubutwererane n u Rwanda na Korea y Epfo mu guteza imbere ikoranabuhanga butangirana n Ikigo cy ikoranabuhanga mu isakazamakuru  Korean Telecom (KT) Corporation  cyatangiye kugeza mu Rwanda ikoranabuhanga rigezweho mu itumanaho mu myaka isaga 10 ishize. Icyo kigo ni cyo cyatangiye kubaka serivisi z ikoranabuhanga zitandukanye zikoreshwa n inzego za Leta n iz abikorera, kikaba ari na cyo cyagejeje bwa mbere serivisi za internet inyaruka ya 4G mu Gihugu ku bufatanye na Leta. Ubwo bufatanye bwakomeje kwaguka kuko bwavuye ku itumanaho bugera no mu gusangira ubumenyi n ubunararibonye, nyuma y amasezerano u Rwanda na Korea y Epfo byasinyanye muri Kamena 2016 yari agamije kwagura ubufatanye mu nzego z ikoranabuhanga mu isakazamakuru n itumanaho. Korea y Epfo ni yo yafashije mu rugendo rwo gutangiza Ikigo cy Igihugu gishinzwe Ikoranabuhanga mu Itumanaho n Isakazabumenyi (RISA) binyuze mu gusangiza Abanyarwanda ubumenyi, ubuhanga n ubunararibonye mu ikoranabuhanga. Mu kwezi k Ukuboza 2017, ibihugu byombi byasinyanye amasezerano ya miliyari zisaga 5.9 z amafaranga y u Rwanda yifashishijwe mu guteza imbere ikoranabuhanga mu mashuri yo mu Rwanda. Uwo mushinga wagombaga kumara imyaka itatu wibanda ku kubaka ubushobozi bw abarimu basaga 43.000 mu mashuri abanza n ayisumbuye n abashinzwe uburezi mu Turere 446, ku birebana n ikoranabuhanga ryifashishwa mu burezi Mu kwezi k Ukwakira 2022, Guverinoma y u Rwanda n iya Korea byongeye gusinya amasezerano nagamije kwimakaza taransiporo y ibinyabiziga byifashisha amashanyarazi mu kugabanya ibyuka bihumanya ikirere mu Mujyi wa Kigali no mu yindi mijyi. Guverinoma ya Korea ibona u Rwanda nk amarembo yo gukomeza kwagura ibikorwa byayo ku mugabane w Afurika. Afurika ishobora kwihuta mu iterambere Perezida Kagame yaboneyeho kugaragaza ko Afurika ari umugabane ufite ibisabwa byose byawufasha kwihuta mu iterambere, atanga urugero rw umutungo kamere ndetse n abaturage benshi b urubyiruko bafite imbaraga zo gukora byinshi mu gihe gito. Imibare itangwa n Umuryango w Abibumbye igaragaza ko hafi 70% by abagera kluri miliyari 1.4 batuye ku mugabane w Afurika ari urubyiruko ruri munsi y imyaka 30. Perezida Kagame yavuze ko igikenewe ari ubufatanye nk ubwo Afurika ifitanye na Korea bushingiye ku bwubahane, kugira ngo irusheho gutera imbere. Gusa yavuze ko ibyo byose bishoboka hashingiwe ku buryo ibihugu by Afurika bikemura ibibazo by umutekano n ibyimiyoborere, ati:  Urubyiruko rw Afurika rukeneye ayo mahirwe; birashoboka. Afurika ishobora kwihuta cyane mu iterambere kandi nta yindi nzira ihari yaruta kwibanda ku mutekano, ubuzima, uburezi, n ikoranabuhanga.  Yavuze kandi ko Afurika ifite byinshi yishyura mu butwererane n abandi, cyane ko ifite amahirwe y Isoko Rusange ry Afurika (AfCFTA), bityo abaturage b Afurika biganjemo urubyiruko bakaba bafitemo amahirwe yo gutanga umusaruro uhebuje. Yahamije ko Afurika izaba umusemburo w iterambere ry Isi mu gihe Abanyafurika bazareka gukina n ahazaza habo bagakora ibibateza imbere. Ati:  Dukwiye gukomeza inzira y ubufatanye nk uburangwa hagati y Afurika na Korea. Nitubikora dushobora kongera ubutwererane no mu zindi nyungu duhuriyeho mu ruhando mpuzamahanga.  Yasabye Abayobozi b Afurika n aba Korea y Epfo gukorera hamwe no kuzuzanya mu gushyira mu bikorwa imyanzuro y iyi nama igamije kubaka umusingi w ubutwererane buzamara imyaka n imyaka.
link182: Ubuyobozi bwa TikTok bwatangaje ko bwatangiye gukora igerageza rishobora kuzasiga abakoresha uru rubuga nkoranyambaga bashobora gushyiraho amashusho (video) afite isaha imwe. Ni icyemezo ubuyobozi bw uru rubuga nkoranyambaga rwo mu Bushinwa bwatangaje ku wa Kane tariki 16 Gicurasi 2024. Buvuga ko izo mpinduka zigamije gufasha abakoresha TikTok kugira amahitamo menshi ku bwoko bw amashusho bashobora kurushyiraho. Kugeza ubu bamwe mu bakoresha TikTok batangiye guhabwa aya mahirwe yo gushyiraho amashusho afite isaha, bitewe n ibihugu bakomokamo ndetse n ubwoko bwa konti bafite. Gusa kugeza ubu ntiharamenyekana igihe izi mpinduka zizagerera ku bayikoresha bose. Uko imyaka ihita, urubuga rwa TikTok rugenda ruzamura uburebure bw amashusho ashobora kurushyirwaho kuko muri Mutarama hari abahawe uburenganzira bwo gushyiraho afite iminota 30. Ni mu gihe abandi bwemerewe iminota 10 na 20. Igitangira, TikTok yakiraga amashusho atarengeje amasegonda 15. TikTok ni rumwe mu mbuga nkoranyambaga zisigaye zikunzwe cyane ku Isi kuko abayikoresha barenga miliyari 1, ndetse byitezwe ko mu gihe yatangira kwakira amashusho y isaha bishobora gushyira igitutu ku rubuga rwa YouTube na rwo rwemera amashusho afite isaha imwe.
link183: Hashize igihe kirenga umunsi wose internet ibuze mu bice bitandukanye by u Rwanda, aho abanyamahirwe bafite igenda nk akanyamasyo. Ni ikibazo cyakomereye abatari bake cyane cyane abakora ubucuruzi cyangwa batanga serivisi bifashishije murandasi. Ubuyobozi bw Urwego rw Igihugu Ngenzuramikorere (RURA) bwatangaje intandaro y iki kibazo bivugwa ko cyabaye mu bihugu bitandukanye by Afurika y Iburasirazuba n Amajyepfo. Mu butumwa bwacishijwe ku mbuga nkoranyambaga, RURA yagize iti:  Turamenyesha abakoresha internet ko intsinga zinyura mu nyanja zangiritse, bikaba byatumye interinete igira ikibazo. Abakoresha internet bari guhura n ikibazo cyo kugenda buhoro k umuvuduko wayo. Hari gukorwa ibishoboka byose kugira ngo internet ibashe kongera gukora neza.  Iki kibazo bakoresha internet muri Kenya, Tanzania, mu Rwanda no muri Uganda bahereye ku Cyumweru  binubira kuba bakomeje kugorwa no gukore imirimo ikorerwa kuri murandasi. Abatanga serivisi za internet na bo bakomeje gutanga ihumure ko harimo gukorwa ibishoboka byose ngo ikibazo gikemurwe. Iki kibazo cyigeze kuba no mu burengerazuba bw Amajyepfo y Afurika muri Werurwe uyu mwaka. Abakurikirana ikwirakwizwa rya internet bagaragaje ko Tanzania ari yo yaagezweho n ingaruka zikomeye z izo mpinduka aho abakoresha internet bagabanyutse ku kigero cya 30%. Ku mbuga nkoranyambaga nab wo ibigo bitanga serivisi z ihuzanzira rya internet bikomeje gusobanurira abakiliya bakomeje kubihirwa na serivisi zitari nziza bakomeje guhabwa. Airtel Kenya yavuze ko bakomeje gukora kuri iki kibazo ndetse basaba abakiliya kwihangana, ndete na Safaricom yagaragaje ko ikomeje guhangana n icyo kibazo. MTN Rwanda yoherereje abafatabuguzi bayo ubutumwa bubamenyesha ikibazo cyavutse ku ihuzanzira rya internet mpuzamahanga. Ubwo butumwa bwagiraga buti:  Bakiriya bacu, turabamenyesha ko ikibazo cya tekiniki ku muyoboro wa internet muri Afurika y Iburasirazuba kitarakemuka. Turacyari kubikurikirana ngo muhabwe serivisi za internet nk uko bisanzwe. Tubiseguyeho ku mbogamizi byateje.  Uretse ibyo bihugu byo mu Karere bivugwa ko Mozambique, Malawi na Madagascar ari ibihugu byagezweho n iki kibazo nk uko bitangazwa na Cloudfare Radar. Impuguke mu by ikoranabuhanga zemeza ko haba hari umugozi umwe unyura ku nkombe z Afurika y Iburasirazuba mu Nyanja y u Buhinde wacitse ku Cyumweru, mu bilometero 45 uvuye mu Majyaruguru y Icyambu cya Durban  muri Afurika y Epfo. Hari izindi nsinga zihuza Afurika n u Burayi ariko kubera ko ibigo by itumanaho byinshi bivoma ku makusanyirizo y amakuru aba muri Afurika y Epfo birasaba ko imiyoboro ibanza guhuzwa cyangwa se insinga zacitse zigakorwa vuba kugira ngo icyo kibazo gikemuke. Igica izi nsinga ntikiramenyekana ariko bikekwa ko haba hari ababikora kubera urugomo gusa cyangwa se bikaba ari ibibazo bivuka gutyo gusa bikagira ingaruka ku mamiliyoni y abaturage ku mugabane w Afurika.
link184: Ikigo cy Igihugu gishinzwe Ikoranabuhanga mu Itumanaho n Isakazabumenyi (RISA) cyatangaje ko umushinga wo gukora indangamuntu y ikoranabuhanga wongeye gusubukurwa aho izafasha Abanyarwanda kubona ibyangombwa hifashishije sisitemu y Ikoranabuhanga. Umuyobozi Mukuru wa RISA, Bagamba Muhizi Innocent, yabibwiye Abadepite bagize Komisiyo ishinzwe gukurikirana Imikoreshereze y Imari n Umutungo w Igihugu (PAC) ku wa Mbere tariki ya 7 Mata 2024. Yabigaragaje ubwo Minisiteri y Ikaranabuhanga na Inovasiyo ndetse na RISA, batangaga ibisobanuro ku bibazo by imicungire mibi y umutungo w Igihugu, byagaragaye muri raporo y Umugenzuzi Mukuru w Imari ya Leta y umwaka w ingengo y imari warangiye ku ya 30 Kamena 2023. Minisiteri y Ikoranabuhanga no Guhanga Ibishya itangaza ko u Rwanda rwashyize umukono ku masezerano ya miliyoni 40 z amadolari y Amerika (asaga miliyari 51 z amafanga y u Rwanda) yo gushyira mu bikorwa umushinga w indangamuntu korabuhanga. Ubwo yagaragazaga amakosa yakozwe mu micungire y umutungo yagaraye ko muri Raporo y Umugenzuzi Mukuru w Imari ya Leta, Depite Murara Jean Damascene yavuze ko intego ya Minisiteri y Ikoranabuhanga no guhanga Ibishya kwari ugukorera Indangamuntu Koranabuhanga 60% by Abanyarwanda mu 2022/2023 kandi ibi ntabwo byakozwe. Muhizi yavuze  ishyirwa mu bikorwa rya sisitemu y indangamuntu igizwe n umushinga ufite ibyiciro bine. Icya mbere cyerekana ubushakashatsi cyakozwe mbere yo gusinyana amasezerano na Banki y Isi. Icyiciro cya kabiri cyari kijyanye n ubushakashatsi ku kubika amakuru y irangamimerere cyamaze gushyirwamo. Muhizi yavuze ko bagikora ku gushyira amakuru muri sisitemu, aho amakuru arimo gushyirwamo ku buryo yazandikwa neza ku ndangamuntu. Ku cyiciro cya nyuma kizaba kigizwe no gusohora indangamuntu. Yagize ati:  Gahunda yo gutanga amasoko yaratangiye, inyandiko zigaragaza amasoko zishyizwe hanze, kandi abapiganwa batanga ibyifuzo byabo.  Yavuze ko ishyirwa mu bikorwa nyir izina rizatangira nyuma y uko isoko rihawe uritsindiye. Ati:  Mu mezi 18 ari imbere, tuzaba twamaze gukora sisitemu. Turizera ko bizaba birangiye.  Mu 2023, Minisitiri w Ikoranabuhanga na Innovation, Ingabire Paula, yabwiye abagize Inteko Ishingamategeko ko u Rwanda ruteganya ko mu myaka 3 ruzaba rukoresha indangamuntu y ikoranabuhanga. Amakuru asabwa ku ndangamuntu y ikoranabuhanga harimo nomero yayo, izina  rya nyirayo, igitsina, itariki y amavuko, aho yavukiye, ubwenegihugu, n izina ry uwo mwashakanye, nomero ya telefoni, email (niba ihari), aderesi yo guturamo (niba ihari), ifoto ireba imbere, kugaragaza igikumwe cya nyirayo n imboni ya nyirayo. Umunyamabanga Uhoraho muri Minisiteri y Ikoranabuhanga na Inovasiyo, Iradukunda Yves yabwiye Abadepite ko  Indangamuntu y Ikoranabuhanga ari umushinga Guverinoma y u Rwanda irimo gukorana na Banki y Isi, ukaba wagutse uzwatara miliyoni 200 z amadolari ya Amerika wiswe (Rwanda Digital Acceleration Project). Ni umushinga witezweho kuzazamura imibereho y abaturage binyuze mu ikoranabuhanga no guteza imbere gahunda yo guhanga udushya, ukaba waratangiye mu mwaka wa 2022 ukazageza muri 2026. Iradukunda yavuze ko umushinga w imyaka itanu, ushyirwa mu bikorwa na Minisiteri y Ikoranabuhanga no Guhanga Ibishya ku bufatanye n ibigo bitandukanye birimo RISA n Ikigo cy Igihugu gishinzwe Indangamuntu (NIDA).
link185: Ishami rya Polisi rishinzwe ibizamini n impushya zo gutwara ibinyabiziga ryatangiye gukoresha ibizamini bya Perimi hifashishijwe ikoranabuhanga mu kigo cya Busanza giherereye mu Karere ka Kicukiro, Umurenge wa Kanombe, Akagari ka Busanza ku itariki 6 Gicurasi 2024, aho uburyo bwo gukora Demarrage bwahinduye. Hari ibyiza bigaragara muri ubwo buryo bwo gukorera uruhushya rwo gutwara ibinyabiziga nk uko byatangajwe n Umuvugizi wa Polisi, ACP Boniface Rutikanga Yagize ati:  Ikoranabuhanga mu bizamini byo gutwara ibinyabiziga bifite inyungu nyinshi nk umukozi agataha saa kumi n imwe akajya gukora saa kumi n ebyiri agakora ikizamini cye.  Yagize ati:  Ikigo cya Busanza kije kizanye ubusada muri uyu mwuga wo gutwara ibinyabiziga, ubudasa mvuga ni uko kizanye uburyo busukuye, uburyo butavunanye, uburyo butabogamye. Umuntu uzajya gukorera mu Kigo cya Busanza azajya kujya gukorera ikizamini cye ku isaha n igihe yahisemo kimubereye.  Yavuze ko nta muntu uzongera kwirirwa ku zuba, ku muntu uzaba yaje i Busanza, hehe no kwirirwa umuntu anyagirwa ategereje gukora, hehe no guta umunsi wose ku muntu waje gukora ikizamini, uzasaba amasaha yawe uhagere kuri iyo saha. ACP Rutikanga yavuze kandi ko gukora ikizamini bitwara igihe gito kandi ukora ikizamini yicara mu modoka zongera kuvamo asoje. Ati:  Ikizamini cya Busanza, ukuyemo igihe cyo kureba niba koko wariyandikishije wujuje ibisabwa kugira ngo ukore, igice cy icyizamini cyonyine isaha imwe gusa kiba kirangiye. Kuko iyo wicaye mu modoka, ntabwo wongera kuyivamo, uyivamo usoje cyangwa ukayivamo ari uko ugeze mu gice gishobora kuba cyagukuramo ntukomeze, kuko na byo birashoboka hari ikosa wakora mu kizamini bikaba byavamo ko uhagarikwa.  Yongeyeho ati:  Hazaba uburyo bworoshye kandi butabogamye nta gitutu cy umupolisi ngo ntibaseka, babareba nabi nk uko abantu bakunze kubivuga, ntaho uzahurira n umupolisi, uzicaramo wenyine, ni wowe n imodoka n ikoranabuhanga rikubwira icyo gukora. Aho uzahurira n umupolisi ni muri  circulation  naho ntazaba aguha amanota, ni uko iyo umuntu akiri umunyeshuri ataba yemerewe kujya mu muhanda nyabagendwa ari wenyine. Umupolisi bazaba bicaranye ni wa wundi wamufasha igihe agize ikibazo ari mu muhanda nyabagendwa.  Ikoranabuhanga rizanoza umwuga wo gutwara ibinyabiziga Umuvugizi wa Polisi, yavuze ko uburyo bw ikoranabuhanga butaje gukomeza ibintu ahubwo bwaje kunoza umwuga. Ati:  Ntabwo bije gukomeza ahubwo bije kuboneza neza umwuga, kuwutunganya neza ariko abantu bagakora nta kindi gitutu kibazengurutse, iyo bakora kandi bakoresha imodoka nziza zidafite ikibazo nk uko bakunze kujya babinenga.  Ikindi ni ukugira ngo abakora mu mwuga wo gutwara ibinyabiziga baba ari mu rwego rw akazi cyangwa mu rwego rw ikinyabiziga cyabo bwite basobanukirwe neza gutwara imodoka mu buryo butabangamiye abandi, Yakomeje avuga ko kiriya kibuga kizamo ibice byo guca muri  rond point , kikazamo igice cyo kuba wahagarara bitunguranye, kikazamo kuba wahinduranya umuvuduko ku bazaba bakoresha  manuel  bikaba ibice bine haniyongeramo utundi tuntu n ubundi umuntu asanzwe akora ngo agaragaze ko azi gutwara kandi yubahiriza n ibyapa. Yasubije ababyitiranya bakumva ko biriya byiciro bizakomeza no mu bihe biri imbere niba bizahinduka asobanura ko nta kizahinduka kuko ibyiciro byose utwaye akoresheje imodoka ya  manuel  ni nabyo bizanyurwamo umuntu akoresheje imodoka ya  automatic . Yagize ati:  Ni bike bihinduka, abantu bajyaga bakora demarrage iyo bakoresheje imodoka ya  manuel  kuri  automatic  nta demararage izabaho, ikindi kuri  manuel  ha handi tureba uburyo umuntu ahindura umuvuduko, ku ya  automatic  ntibizabaho, ikizabaho igenda ku muvuduko wabugenewe ngo barebe uburyo wubahiriza icyapa kiri mu kibuga.  Ikindi yagarutseho ni uko uzaba afite uruhushya rwo gutwara imodoka ya  manuel  azaba ashobora no gutwara iya  automatic  ati:  Ikindi kizabaho cy ingenzi ni uko uzaba yatsinze gutwara ikinyabiziga akoresheje imodoka ya  manuel  kimwe n utunze uruhushya yatsindiye akoresheje imodoka ya  manuel  bizamushobokera gutwara imodoka ya  automatic  nta kindi kizamini akoze.  yongeyeho ati:  nta nubwo azabazwa kuki yatwaye  automatic . ariko umuntu uzaba yatsindiye imodoka ya  automatic  ntabwo azaba yemerewe gutwara imodoka ya manuel, bizaba bimusaba kuyikorera ikizamini. bivuze ko azaba afite uruhushya rwo gutwara rufitemo inyuguti zigaragaza ko we permis ye imwemerera gutwara n ikinyabiziga cya manuel.  ikigo kizagaragaza ko ubonye permis ayigomba umuvugizi wa polisi, ACP Rutikanga Boniface yavuze ko uburyo bw ikoranabuhanga buzarushaho gufasha kubona uruhushya rwo gutwara ibinyabiziga ku babigomba. yagize ati:  Ntabwo tuje gukomeza permis ahubwo turagira ngo uzayibona azabe ayigomba ni cyo tugendereye. burya iyo uvuga umutekano wo mu muhanda ntucungana cyane n abapolisi kuko kuko uba wishyira mu bibazo, kuko iyo impanuka ibaye ihitana utwaye ikinyabiziga cyangwa yangiza ikinyabiziga cyawe n icy undi wari utwaye, [ ..] umutekano utangira igihe wigaga ikinyabiziga no kugitwara ugahabwa ikizamini, ukagitsinda kandi ubigomba, bihesha gutwara neza, ni byo bihesha umushoferi kuyobora neza ikinyabiziga akurikiza amategeko atabangamiye abandi.  Yavuze ko atari byiza kubaho umushoferi acungana n abapolisi kuko bataboneka ahantu hose ndetse abantu batagomba kumva ko bakorera ikizamini aho bigiye kuko aba atari ho honyine azatwara kuko agomba kwiga imodoka nk uzaba muri Amerika, ukiga imodoka nk uzaba mu kindi gihugu, umuntu ntagomba kwishyiraho imbago mu bitari ngombwa. ACP Rutikanga yasobanuye ko ikigo cya Busanza kije kunganira izindi site zari zihari, ariko ko ari igikorwa kizakomeza kwaguka hirya no hino, kandi ko ibiciro bitahindutse ahubwo ikizahinduka ari igiciro cy imodoka ikoreshwa mu kizamini.
link186: Niba ukoresha imbuga nkoranyambaga za Facebook, Intagram, Threads na Messenger ukaba udashobora kwinjiramo nturi wenyine, kuko uri mu mamiliyoni y abazikoresha badashobora kwinjira muri konti zabo. Ni nyuma y aho kuri uyu wa Kabiri tariki ya 5 Werurwe ku Isi hose hakomeje gukwirakwira amakuru y abantu bagerageza kubikoresha ariko bikanga. Ikibazo kirimo kugaragara ku bakoresha application ndetse n abazikoresha kuri website. Urubuga Down Detector rukurikirana uko imbuga zigenda ziva ku murongo, rwatangaje ko amamiliyoni y abantu kuri ubu batabasha gukoresha imbuga zabo.
link187: Abasirikare n abapolisi b u Rwanda boherejwe mu butumwa bwo kurwanya iterabwoba mu Ntara ya Cabo Delgado muri Mozambique bashyikirije telefoni zigezweho abayobozi b inzego z ibanze. Ni igikorwa cyabaye ku Cyumweru tariki ya 3 Werurwe, aho biteganywa ko izo telefoni zizafasha abo bayobozi mu kurushaho kunoza akazi kabo no gusangiza amakuru ubuyobozi bubakuriye ku byahungabanya umutekano. Abahawe telefone ni abayobozi b Imidugudu 26 bazwi ku izina rya  Wenyekiti , bo mu Karere ka Mo imboa da Praia mu Ntara ya Cabo Delgado, yari yarayogojwe n ibyihebe byo mu mutwe wa Ansar al Sunnah wal Jama a. Ni igikorwa cyitabiriwe n Umuyobozi w Akarere ka Mo imboa da Praia; S rgio Domingos Cipriano, abayobozi batandukanye n abo mu Nzego z umutekano. Kigamije guteza imbere ubufatanye hagati y Inzego z umutekano n abaturage binyuze mu gutanga amakuru ku byahungabanya umutekano n imibereho myiza yabo. Umuyobozi w Akarere ka Mo imboa da Praia, Domingos, yashimiye inzego z umutekano z u Rwanda ku gikorwa cy indashyikirwa bakoze cyo gufasha abayobozi b imidugudu babashyikiriza  telefone zibafasha mukazi kabo ka buri munsi. Yabasabye kuzazikoresha neza bageza amakuru ku gihe, ku nzego zibakuriye n iz umutekano ku bishobora guhungabanya umutekano w abaturage bashinzwe kureberera. Commissioner of Police (CP) Yahya Kamunuga, uyobora umutwe w abapolisi ari na we wazibashyikirije, mu ijambo rye yasobanuriye abahawe telefone; ko ari izo bagenewe hagamijwe kubafasha mu kazi kabo ka buri munsi, cyane cyane mu gusangira amakuru n inzego z umutekano mu rwego rwo kurushaho kubumbatira umutekano n ituze rusange aho batuye mu midugudu. Mo imboa Da praia na Palma ni uduce two mu Ntara ya Cabo Delgado iherereye mu Majyaruguru ya Mozambique, twari twarayogojwe n ibikorwa by imitwe y iterabwoba. Inzego z umutekano z u Rwanda zahageze kuva mu mwaka wa 2021, zifatanyije n inzego z umutekano za Mozambique, kuri ubu zamaze kubihagarika, zitangira ibikorwa byo gusubiza mu byabo abaturage bari barahunze
link188: Abanyamuryango ba Koperative Dukomezubuzima Mudende ikorera mu Murenge wa Shingiro, Akarere ka Musanze bishimiye amahugurwa bahawe agiye kubafgasha gutangira gukoresha mudasobwa bari bamaze umwaka babitse kuva bazigura. Ni Koperative igizwe n abafite ubumuga ihuriwemo n abanyamuryango 20, bavuga ko amahugurwa bahawe n umushinga Feed Future the Rwanda Hanga Akazi, agiye kubafasha kubika inyandiko zabo no koroshya ingendo bakoraga bazijyanira abandi ngo baziboherereze ku ikoranabuhanga. Mukeshimana Clementine, Umunyamabanga wa Koperative Dukomezubuzima Mudende, yabanje gushimira Leta y u Rwanda ikomeza gufasha abafite ubumuga kwisanga mu nzego zose z iterambere ry Igihugu. Yagize ati:  Aya mahugurwa twahawe mu gihe cy ukwezi yatumye twumva ko natwe turi abantu b agaciro, ibi rero bije gukura ho ibira rya hato na hato ry impapuro twajyaga twandikaho, nta nyandiko yacu izongera kubura.  Mukeshimana akomeza avuga ko kubika urutonde rw abanyamuryango na za raporo byajyaga bifata umwanya munini. Na none kandi hari ubwo baburaga uko bigenzura ku birebana n amakuru y umutungo none ubu bigiye kuborohera ndetse ngo bizagabanya ibyago byo kugabanya umutungo. Yagize ati:  Twahawe ikunga y imashini eshatu, izo zose zigomba kujya zibika inyandiko zacu. Bivuze rero ko nta faranga ryacu rizongera kunyerezwa binyuze mu munwa w ikaramu kuko inyandiko zizaba ziri ahantu hanyuranye kandi noneho byakozwe n abanyamuryango uretse bamwe bajya bakoresha abatari abanyamuryango bakora ibyo bishakiye.  Nkurikiyimana Emmanuel we avuga ko batari bazi akamaro n imikorere ya mudasobwa, kandi ngo baterwaga ipfunwe no gukomeza kurebera izo mashini kandi hafi ya bose bazi gusoma no kwandika. Yagize ati:  Tekereza ko tumaranye imashini umwaka ziparitse ariko kubera ko tutari tuzi kuzikoresha zari zigiye kuzagwa umugese none twamenye akamaro kazo.   Kubera imiyoborere myiza natwe abafite ubumuga tugiye kujya twikorera ibyacu mu gihe hari abatubonagamo abantu batagira icyo bamaze. Ikindi ni uko tuzaomeza kwigishanya natwe uburyo bw ikoranabuhanga, kandi tugiye gutangiza gahunda y irembo kuri santeri y ubucuruzi dukoreraho.  Come Ndemezo, Umukozi w umushinga Feed the Future Rwanda Hanga Akazi uterwa inkunga na USAD witwa, avuga ko bafite umushunga wo kwita ku banyamamuryango ba Koperative ariko bibanda ku rubyiruko ndetse n abagore ariko cyane cyane abafite ubumuga. Yagize ati:  Usanga abafite ubumuga bafite ibikorwa binyuranye yemwe n ubushobozi, ariko uburyo bwo kumenyekanisha ndetse no kubyaza umusaruro ibyo bakora, haba ari ukubicunga neza mu buryo bw ikoranabuhanga, usanga baragiye basigara inyuma cyane.  Yavuze ko iyo koperative bayifashije muri byinshi bakomeje kugerageza uburyo bwose bushoboka kugira ngo ibyo bize batangire kubibyaza umusaruro. Akomeza avuga ko uyu mushinga ufite igihe cy imyaka 5, bakaba bizeye ko n izindi koperative zinyuranye zizagerwaho. Arasaba abahuguwe gushyira mungiro amasomo bahawe, bakamenyekanisha ibyo bakora no gukomeza kwigisha bagenzi babo ikoranabuhanga. Yabijeje ko bazakomeza kubakurikirana babafasha no kumenya kwita kuri biriya bikoresho by ikoranabuhanga. Kayiranga Theobald, Umuyobozi wungirije w Akarere ka Musanze ushinzwe imibereho myiza y abaturage, avuga ko  amahugurwa nk ariya  ari muri gahunda ya Leta  aho buri wese agomba kugendana n ikoranabuhanga. Yemeje ko umuntu agomba kubika ibintu bye nk inyandiko binyuze mu ikoranabuhanga, agasaba abo bose bahuguwe kubyaza umusaruro ubumenyi bahawe no kubusakaza ku bandi. Yagize ati:  Ibyo bize babigeze ku bandi babike neza inyandiko zabo, kandi ibyo bakoraga barusheho kubiteza imbere ndetse babibyaze umusaruro kandi abafite ubumuga na bo bumve bashoboye.  Yasabye ababyeyi bababyaye cyangwa barera abana bavukanye ubumuga kutabahisha mu gikari kuko hanze hari amahirwe menshi abategereje kandi na bon go barashoboye. Ati:  Byagaragaye ko ufite ubumuga na we iyo ahawe uburenganzira bwe akigishwa umwuga atanga umusaruro . Koperative Dukomezubuzima kugeza ubu ifite abanyamuryango bagera kuri 300, bakaba bakora ubuhinzi bw ibirayi, kuri ubu bakaba bafite umutungo ukabakaba muri miliyoni 40 harimo inyubako amasambu n inzu.
link189: Ikigo cy u Rwanda gishinzwe isanzure (RSA) n icyo muri Polonye POLSA, kuri uyu wa Kabiri tariki ya 27 Gashyantare 2024, byasinyanye amasezerano agamije guteza imbere uruhererekane rw ikoranabuhanga mu isanzure. Aya masezerano y imikoranire yasinywe mu rwego rwo guteza imbere imikoranire hagati y ibihugu byombi hagamijwe guteza imbere ibikorerwa mu isanzure. Col. Francis Ngabo, Umuyobozi Mukuru wa RSA, yavuze ko u Rwanda rukomeje gusigasira ikoranabuhanga no kuryongerera ubushobozi mu kuzamura iterambere ry uru rwego mu gihugu imbere. Yagize ati :  Gukorana na Polonye binyuze mu kigo POLSA biradufungirira amarembo yo guhanga ibishya ndetse no gusangira ubumenyi mu kuzamura urwego rw iterambere mu by isanzure . Grzegorz Wrochna, Umuyobozi Mukuru wa POLSA, yashimangiye ko imikoranire ya Polonye n u Rwanda azahangana n imbogamizi bahuraga na zo ndetse no guhanga ibishya. Yagize ati:  Imbaraga ziri muri ubu bufatanye, tugamije kuzamura ikoranabuhanga mu isanzure ndetse no gutanga umusanzu mu guteza imbere imibereho myiza y abaturage bacu . U Rwanda na Polonye bibanye neza mu bijyanye na Dipolomasi, aho mu ntangiriro z uku kwezi kwa Gashyantare Perezida wa Polonye Andrzej Duda yasuye u Rwanda. Muri urwo ruzinduko, wabaye umwanya wo kungurana ibitekerezo hagati y abacuruzi ba Polonye n ab u Rwanda ku ishoramari hagati b ibihugu byombi. Icyo gihe kandi u Rwanda na Polonye basinyanye amasezerano y imikoranire mu bucuruzi, mu rwego rw ubumenyi bw Isi, ikoranabuhanga mu kubungabunga ibidukikije n ibindi. By umwihariko mu bijyanye n uruhererekane mu by isanzure hatangijwe imikoranire hagati y u Rwanda na Polonye binyuze mu kigo cy u Rwanda cya Locus Dynamics (LD) na Kompanyi ya Polonye yita ku bijyanye n isanzure SatRev, binjiye mu bufatanye mu iterambere ry Isi mu bugenzuzi bw Ibikorwa remezo by Ibyogajuru. Ni ubufatanye bwitezweho gufasha u Rwanda mu iterambere ry ubumenyi bw isanzure bukazagera no ku bindi bihugu. U Rwanda ni igihugu gishyize imbere guteza imbere uruherekane mu by isanzure bishingiye ku mikoranire n ibindi bihugu ndetse n ibigo bikomeye biri muri uru rwego, mu guteza imbere ubushobozi bw ibikorerwa mu isanzure, amakuru y ibiberayo, ishusho yaho ndetse n imikoreshereze y ibyogajuru. Imibare igaragaza ko Leta z Ibihugu by Afurika zitanga miliyoni nyinshi z Amadolari y Amerika mu gukodesha ibyogajuru no mu gukoresha amakuru yabyo muri za Kompanyi z Ubucuruzi. Ni icyuho RSA yiyemeje kuziba binyuze mu korohereza abacuruzi bifuza gukoresha inzira z isanzure, ku buryo u Rwanda ruzaba irembo ry ibikorerwa mu isanzure ku mugabane w Afurika.
link190: Abantu 70% by abakoresha konti za Mobile Money (MoMo) zisaga miliyoni 16.5 zibarurwa mu Rwanda bavugwaho kuba bishyura ibicuruzwa na serivisi batarinze gutwara amafaranga mu ntoki. Iyo mibare ishimangirwa na Minisiteri y Ikoranabuhanga na Inovasiyo (MINICT) nk umusaruro w ubukangurambaga bwo gushikariza abaturage kwishyurana hakoreshejwe ikoranabunga bwiswe (Twagiye Kashiresi) bwatangijwe na Guverinoma y u Rwanda muri Gicurasi 2022. Iyo Minisiteti yashimangiye ko abahererekanya amafaranga bakoresheje telefoni bageze kuri 70% bavuye kuri 49% mu myaka itatu ishize. Byatangajwe kuri uyu wa Kabiri tariki ya 8 Gashyantare 2024, mu biganiro nyunguranabitekero byahuje Minisiteri y Ikoranabuhanga no Inovasiyo n ibigo by imari baganira ku kunoza uburyo bwo kwishyurana hakoreshejwe ikoranabuhanga mu bigo by imari no mu zindi nzego. Minisitiri wa MINICT Ingabire Paula, yagaragaje ko n ubwo hakirimo imbogamizi mu kwishyurana hakoreshwe ikoranabuhanga, abantu bagenda babyitabira ku buryo bushimishije. Yagize ati:  Urebye mu myaka itatu ishize n uyu munsi uko bihagaze,mfashe nk imibare ya Mobile Money, twavuye kuri 49% ubu tugerengeje ijanisha rya 70%. Bivuze ko hari abantu benshi barushaho kwifashisha uburyo bwo gukoresha telefoni n ikoranabunga muri uru rugendo rwa Kashiresi,ari na yo mpamvu twatangiye ubukangurambaga.  Minisitiri Ingabire yagavuze ko mu bukanguramba bakora ari ho babona imbogamizi zihari bakazikemura aho avuga ko ahakiri ikibazo cy ibikorwaremezo mu itumanaho bigenda byongerwa. Ati:  Tugenda twongera iminara mu gihugu kugira ngo tuzibe cya cyuho  cya za serivisi z itumanaho zitahagera.  Mu mbogamizi MINICT ikagaragaza zikibangamiye gahunda ya yo guhererekanya amafaranga hata harimo kuba ikiguzi kuri serivisi kikiri hejura kuri bamwe na bamwe, ubumenyi buke mu ikoranabuhanga n ibindi. Mu kwimakaza iyi gahunda yo guhererekanya amafaranga mu buryo bw ikoranabuhanga, MINICT yatangaje ko harimo gutegurwa amahugurwa ku bakoresha izi servisi, ndetse no gushaka uko ikiguzi cy abazifashisha cyagabanyuka. Minisitiri Paula yavuze ko ibigo by imari birimo za Banki n ibindi bigo by itumanaho bigomba kunoza imikoranire mu by ikoranabuhanga bagahanahana amakuru ahagije, mu rwego rwo kugabanyiriza ikiguzi cy ukenera ikoranabuhanga mu kwishyura serivisi muri ibyo bigo. Umuyobozi Mukuru wungirije wa Banki Nkuru y u Rwanda (BNR) Soraya Hakuziyaremye, yagaragaje ko ubukangurambaga bwa Twagiye Kashiresi bwabagaragarije imbogamizi zitandukanye. Ati:  Harimo kuba ikiguzi cyo kwishyurana kikiri hajeru, kuba abantu badasobanukirwa n ikoranabuhanga aho usanga hari n abacuruzi badakunda gukoresha  Code  n iyo bazifite . Yakomeje agira ati:  Hari amabanki n abakoresha servisi za Mobile Money bavuga ko serivisi bakora ziba zihenze, turaganira kugira ngo turebe ukuntu byagabanyuka no gukangirira abantu kumva ko kwishyura kuri Kode za Mobile Money ari ubuntu iyo wishyuye ari munsi y ibihumbi bine (4000) bitewe na kompanyi.  Mu bukangurambaga bwiswe  Twagiye Kashiresi  bwatangiye muri Gicurasi 2022, bwageze ku baturage ibihumbi 24 mu Turere 12 tw u Rwanda. BRN irimo gutegura kwagura ubu bukangurambaga bwo kwimakagaza gukoresha ikoranabuhanga mu kwishyurana bugakorwa mu nzego zitandukanye zaba iz ubuhinzi, ubucuruzi buciriritse, uburezi ndetse n ubuzima kandi bukagera  no mu tundi Turere dusigaye tw igihugu.
link191: Minisiteri y Ibidukikije yatangaje ko yakodesheje ubutaka bwa Leta, isosiyete y itumanaho izobereye mu kohereza umuyoboro wa fibre optique no gukwirakwiza ihuzanzira mu itumanaho (TRES Infrastructure Ltd), mu rwego rwo kongera imiyoboro y itumanaho mu gihugu hose. Ni itizwa ry ubutaka bwa Leta, ryari mu myanzuro y inama y Abaminisitiri yashyizwe ahagaragara tariki ya 25 Mutarama 2024. Iyo Kompanyi izakoresha ubutaka bwa Leta bwagenewe kwagura imiyoboro mu gihugu hose. Dr Mujawamariya Jeanne d Arc, Minisitiri w Ibidukikije yatangarije The New Times ko ibibanza byagenewe kwagurirwamo imiyoboro, biherereye mu Turere twa Kamonyi, Nyanza, Muhanga, Ruhango, Nyamagabe, Musanze, Gakenke, Karongi, na Nyagatare. Ati:  Kwagura imiyoboro y itumanaho ni gahunda ya Guverinoma yiyemeje yo gutanga serivisi z itumanaho zizewe kandi zujuje ubuziranenge ku baturage mu gihugu hose.  Yavuze ko ishyirwaho ry iminara muri utwo turere dutandukanye, rigamije kuziba icyuho cyari mu itumanaho no kugira uruhare mu iterambere rusange ry igihugu. Ni icyemezo cyafashwe nyuma y aho hari abaturage bakunze kwinubira kubura ihuzanzira mu itumanaho, mu bice bimwe na bimwe by igihugu. Umwe mu baturage bo mu Karere ka Rubavu, Neza Rodriguez yagize:  Mu Karere ka Rubavu by umwihariko mu Murenge wa Nyakiriba, tuhafite ikibazo cy ihuzanzira mu itumanaho. Tugorwa no kubona interineti.  Imanashimwe Peter, umuturage wo mu Murenge wa Jabana mu Karere ka Gasabo mu Mujyi wa Kigali yagize ati:  Tumaze imyaka 3 tudafite ihuzanzira mu itumanaho muri Bweramvura mu Murenge wa Jabana. Guhamagara, kohereza ubutumwa bugufi cyangwa gukoresha interineti ntabwo bigenda neza. Kugira ngo tubashe kubikora bidusaba kujya i Karuruma.  Abaturage ba Nyakariro mu Karere ka Rwamagana ndetse n abo mu Murenge wa Ruhuha mu Karere ka Bugesera na bo bakunze kwinubira kugira ihuzanzira mu itumanaho ricikagurika bituma bagorwa no gutumanaho  na telefone ngendanwa. Mu mwaka wa 2021, Urwego rw Igihugu rushinzwe inzego zimwe z imirimo ifitiye igihugu akamaro (RURA), rwasabye kompanyi z itumanaho gukemura ibibazo byose bigaragara mu itumanaho kubera ko abaturage bari bamaze imyaka myinshi bagaragaza ko guhamagara no gukoresha interineti bigoranye cyane. Hakenewe iminara irenga 2000 Mu kwakira kwa 2023, Minisitiri w Ikoranabuhanga na Inovasiyo Ingabire Paula yatangaje ko u Rwanda rukeneye iminara irenga ibihumbi 2 kugira ikibazo cy ihuzanzira rya interineti mu gihugu hose gikemuke. Kugeza ubu iminara igera ku bihumbi 2,800 yamaze gushingwa hirya no hino mu gihugu. Minisitiri Paula yavuze ko hakenewe nibura miliyoni 30 z amadolari y Amerika (arenga miliyari 30 z amafaranga y u Rwanda) mu kwagura imiyoboro ya interineti kuri site 300 zatoranyijwe hirya no hino mu gihugu. Ikigo gishinzwe ikoreshwa rya telefone ngendanwa ku Isi kigaragaza ko u Rwanda ruri ku kigero cya 61,5 by ibikorwa remezo bikenewe ku gukwirakwiza interineti, mu gihe  abaturage 30.3 %  ari bo babona iyo interineti mu buryo bworoshye kandi buhendutse ndetse na 42.1% by abaguzi bashobora kuyibona. Kugeze ubu abaturage bashobora kugerwaho na interineti mu Rwanda hose ni 60.6%. Abakoresha telefone ngendanwa ni 81,4%.
link192: Ikigo cy u Rwanda gishinzwe Ikoranabuhanga mu Itumanaho n Isakazabumenyi (RISA) cyasinyanye amasezerano y ubufatanye n Ikigo cya Saudi Arabia gishinzwe Ikoranabuhanga, agamije guteza imbere ikoranabuhanga mu bihugu byombi. Ni amasezerano yashyizweho umukono ubwo habaga Inama ya 3 y Inteko Rusange y Umuryango w Ubutwererane mu by Ikoranabuhanga (DCO), i Manama mu Bwami bwa Bahrain. Ikigo RISA kibona ayo masezerano nk intambwe ikomeye mu bufatanye bw u Rwanda na Saudi Arabia bugamije impinduramatwara mu by ikoranabuhanga. Iyi nama yasoje ku wa Gatatu tariki ya 31 Mutarama 2024 hatangizwa gahunda zitandukanye mu by ikoranabuhanga hagati y ibihugu bihuriye muri uwo Muryango. Yayobowe na Minisitiri w Ubwikorezi n Ikoranabuhanga mu Bwami bwa Bahrain Mohamed bin Thamir Al Kaabi, ikaba yitabiriwe n intumwa z ibihugu 16 biburiye muri uyu Muryango harimo n u Rwanda. Ibyo bihugu bifite Umusaruro Mbumbe (GDP) ukomatanyije wa tiriyari 3.5 z amadolari y Amerika, byaganiriye ku guteza imbere isoko ryambukiranya imipaka, agaciro k amakuru abikwa mu buryo bw ikoranabuhanga, ubukungu bwa muntu burambye bwifashisha ikoranabuhanga ndetse n ubutwererane mpuzamahanga butanga umusaruro muri urwo rwego. Baganiriye kandi ku iterambere ry ubucuruzi bwifashisha ikoranabuhanga, ishoramari no guhanga imirimo byose bigamije kwihutisha icyerekezo cy iterambere rishingiye ku ikoranabuhanga. U Rwanda n ibindi bihugu bihuriye muri uwo Muryango byongeye gushimangira ukwiyemeza kwa byo mu kubaka no gushyigikira imikorere ya DCO, bizirikana ko byose bihuriye ku ntego y iterambere rishingiye ku ikoranabuhanga. Abahagarariye ibihugu byabo bashimangiye akamaro k ubutwererane mpuzamahanga mu by ikoranabuhanga no kwihutisha iterambere rirambye kandi ritagira n umwe riheza ku Isi yose. Nanone kandi ibihugu bihuriye muri uyu Muryango byiyemeje gukumira ko icyuho mu mikoreshereze y ikoranabuhanga cyaba imbigamizi aho kubaka ikiraro hagati y abakire n abakene ngo bose baryoherwe n amahirwe ritanga. Ibyo bihugu bisanga kugira ngo Ikoranabuhanga rifashe mu rugendo rwo kugera ku Ntego z Iterambere Rirambye (SDGs) bisaba ubutwererane budacogora bw inzego zishinzwe kwimakaza ikoranabuhanga muri buri gihugu, mu bigo by ubucuruzi no hagati y abantu ubwabo. Ibihugu bihuriye muri uyu Muryango kandi byatangije gahunda nshya yo kubaka Ibigo by Icyitegererezo by Ikiranabuhanga ry Ubwenge Muntu Buhangano (DCO GenAI Center of Excellence Initiative) bizajyana no kubihuza hifashishijwe ikoranabuhanga rigezweho. Izindi gahunda zatangajwe mu kwimakaza ubutwererane mu by ikoranabuhanga harimo iyo Gushinga Ambasade y Amakuru abikwa ku Ikoranabuhanga, ndetse na Gahunda yimakaza ubusugire n ubuziranenge bw umutungo mu by ubwenge buri kuri murandasi. Nanone kandi Inteko Rusange ya DCO yatangarijwemo abemerewe guhagararira ibihugu byabo n indorerezi 17 baturutse mu nzego n ibihugu bitandukanye, byose bishimangira ukwiyemeza mu kwimakaza ubutwererane mu by ikoranabuhanga, no kuziba icyuho mu mikoreshereze yaryo. Umunyamabanga Mukuru wa DCO Deemah AlYahya, yashimiye Guverinoma ya Bahrain yakiriye inama y Inteko Rusange y uyu mwaka n ibihugu byayitabiriye bikaba byaranataze inkunga ishoboka mu mwaka wose. Yavuze ko uyu munsi hakenewe ubufatanye n ubutwererane buhamye mu bafatanyabikorwa bose, mu gihe Isi ihanganye n ubusumbane bushingiye ku ikoranabuhanga rigezweho nka AI. Yagize ati:  Mu bufatanye, dushobora guharanira ko iterambere nta n umwe riheza kandi rikaba rirambye tubihisemo, atari amahirwe. Dufite ibisabwa n impano byadufasha kubaka ikiraro kiziba icyuho cy ubusumbane mu ikoranabuhanga, duharura amayira y aho nta n umwe usigara inyuma.  Umuryango DCO washinzwe mu mwaka wa 2020, kuri ubu uhuriza hamwe Minisiteri z Ikoranabuhanga n Itumanaho zo mu bihugu 16 ari byo Bahrain, Bangladesh, Cyprus, Djibouti, Gambia, Ghana, Greece, Ubwami bwa Yorodaniya, Kuwait, Morocco, Nigeria, Oman, Pakistan, Qatar, u Rwanda, na Saudi Arabia. Ni Umuryango wibanda ku guteza imbere urubyiruko, abagore na ba rwiyemezamirimo basogongezwa ku mbaraga zo kwihutisha iterambere ry ubukungu bushingiye ku ikoranabuhanga. Biteganyijwe ko Inteko Rusange y Umwaka utaha izabera mu Bwami bwa Hashemite bwa Yirodaniya muri Gashyantare 2025, nk Igihugu cyahawe kuyobora uyu Muryango muri uyu mwaka.
link193: Leta y u Rwanda na Leta Zunze Ubumwe z Abarabu (UAE) byashyize umukono ku masezerano yimakaza iterambere ry ikoranabuhanga ry ubwenge muntu buhangano (Artificial Intelligence/AI), hagamijwe kuziba icyuho hagati y iryo koranabuhanga n ubukungu bw Isi. Amasezerano yashyizweho umukono ku wa Kane tariki ya 18 Mutarama 2024, mu Nama ngarukamwaka y Ihuriro Mpuzamahanga ry Ubukungu (WEF) iteraniye i Davos mu Busuwisi ku nshuro ya 54. Yashyizweho umukono muri gahunda yatangijwe n amashami y Ikigo gishinzwe Impinduramatwara ya Kane mu Bukungu mu Rwanda (C4IR Rwanda) ndetse no muri UAE (C4IR UAE). C4IR ni ikigo gikorera mu bihugu bitandukanye, kikaba kigira uruhare rukomeye cyane mu kwimakaza iterambere ry ikoranabuhanga rigezweho nk irikoresha ubwenge muntu butari karemano, ubumenyi bwa mudasobwa mu guteganya ibizaba, gukoresha no guhererekanya ifaranga ry ikoranabuhanga (blockchain) n imitungo ibitswe kuri ryo, ndetse no gusakaza ibikoresho by ikoranabuhanga bikenera internet (IoT). Biteganyijwe ko iyo gahunda yatangijwe hagati y u Rwanda na UAE izakomeza kwiyungaho andi mashami ya C4IR mu bice bitandukanye by Isi, ikaba izagira uruhare mu guhererekanya ubumenyi n ubunararibonye hagati y abakoresha AI ku Isi. Umuryango w abakoresha iryo koranabuhanga ry ubwenge butari karemano ntibazasangira ubunararibonye gusa ahubwo bazanafatanya mu gushaka ibisubizo by imbogamizi politiki yimakaza iryo koranabuhanga ihura na zo. Ubwo bufatanye bwitezweho kwihutisha no kuyobora icyerekezo cy ahazaza ha AI mu bukungu n imibereho y abatuye Isi hagamijwe kubaka ibiramba. Minisitiri w Ikoranabuhanga na Inovasiyo Ingabire M. Paula, yagaragaje ko u Rwanda rwishimiye kuba mu batangije iyo gahunda y ubufatanye bwimakaza iterambere ry ikoranabuhanga ry ubwenge muntu butari karemano. Yagize ati:  Tunejejwe cyane no kuba muri gahunda y ubufatanye na bagenzi bacu ba UAE bwimakaza AI. U Rwanda rwiyemeje kubyaza umusaruro iryo koranabuhanga mu kuyobora no kwihutisha iterambere ridaheza, kwimakaza umuryango w abarikoresha bashaka ibisubizo by ingorane duhura na zo muri iki gihe.  Yakomeje agira ati:  Binyuze mu bufatanye no gusangira ubumenyi n ubunararibonye, turaharanira kuba intangarugero mu guhanga udushya no guhindura icyerekezo cya AI, tukayigira igikoresho kidaheza kandi cyuje ubunyamwuga gitanga inyungu kuri bose.  Khalfan Belhoul, Umuyobozi w Umuryango Dubai Future Foundation, na we yongeyeho ko iyo gahunda y ubufatanye hagati y ibigo biharanira impinduramatwara ya kane mu bukungu izagira uruhare mu guhuza umuryango w abakoresha AI mu gukemura ibibazo iryo koranabuhanga rihura na byo. Yagize ati:  Bazakorana mu gushyiraho politiki nshya n amategeko byihutisha iterambere ry ikoranabuhanga. Iyo gahunda mpuzamahanga izibanda cyane ku guhererekanya ubumenyi binyuze mu mikoranire ya C4IR ku Isi yose.  Izafasha guhuriza hamwe ubumenyi bwungutswe hatunganywa imishinga ya AI ku Isi yose mu kwihutisha iterambere no kurushaho gutanga umusaruro.  Iyo gahunda kandi izategurirwamo inama zihariye zitandukanye zigamije ku kwigira hamwe imbogamizi n amahirwe birangwa muri AI. Ibyo biganiro bizakorwa mu buryo bw ubushakashatsi, gukoresha sisitemu za AI, no guhanga ibishya, hibandwa cyane ku bunararibonye bwa buri wese utanga umusanzu muri C4IR. Ubwo buryo buharanira ko buri kiganiro, inama na gahunda z ubufatanye biba bisubiza ibibazo by abahuriye muri iyo gahunda. Biteganyijwe kandi ko hazajya hategurwa amahugurwa ahuriweho mu gushishikariza ibihugu guhanga udushya muri applications za AI, kwimakaza imitekerereze mishya, no gushaka ibisubizo byifashisha ikoranabuhanga rigezweho. Nanone kandi amahugurwa azafasha kureba ku bunyamwuga, imiterere y ubuyobozi ndetse na Politiki zitandukanye ziyobora imikoreshereze ya AI. Ni amahugurwa kandi azafasha mu gushyiraho ingamba butegura politiki mpuzamahanga mu guharanira imikoreshereze n imikorere ya AI yubahiriza amategeko kandi itagira ibyo yangiza. Biteganyijwe kandi ko ubwo bufatanye buzagira uruhare mu gutegura imishinga mishya ihindura imibereho y abatuye Isi binyuze mu guhanga imirimo no kwagura amahirwe yo kugira uruhare mu nama mpuzamahanga ziga ku iterambere rya AI.
link194: Umugabo witwa Habimana Fabrice w Imyaka 28 utuye mu Karere ka Muhanga mu Murenge wa Shyogwe, mu Kagali ka Mubuga usanzwe akora imishinga y Ikoranabuhanga agamije gushaka ibisubizo by ibibazo bitandukanye aravuga ko  Zero Absenteism Software  yayikoze agamije kugabanya ibibazo birimo umubare w abana bata ishuri. Mu kiganiro yahaye Imvaho Nshya avuga ko afite inyota yo gukora byinshi akoresheje ikoranabuhanga kandi rigatanga akazi ku bakiri bato ari nako rizana igisubizo mu bibazo bitandukanye bibangamiye imibereho myiza y Abaturage. Avuga ko gahunda ya  Zero Absentism Software  izafasha abayobozi bomu Nzego z ibanze zizaba zifite uburenganzira bwo kumenya niba umwana wagombaga kujya ku ishuri yagiyeyo no kumenya impamvu atajya ku ishuri. Habimana ati:  Iyi Software izasha abayobozi bo mu Nzego z ibanze zizagira uburenganzira bwo kumenya niba umwana wagombaga kujya ku ishuri yagezeyo akaba yize ndetse no kumenya n impamvu atagiye kwiga . Akomeza avuga ko iri koranabuhanga rizaba rifite umwihariko ko rizajya rigaragaza umubare w Abanyeshuri bitabiriye ishuri mu Murenge, mu Karere ndetse no ku rwego rw Igihugu bakamenya amakuru azafasha gukurikirana neza abatageze ku ishuri. Yagize Ati Iri koranabuhanga nakoze rizaba rifite umwihariko wuko rizajya rigaragaza umubare w abanyeshuri bitabiriye ishuri ku rwego rw Umudugudu, Akagali, Umurenge, Akarere ndetse na Minisiteri y Uburezi bakajya bamenya neza uko abana bitabiriye ishuri kuri uwo munsi mu gihugu cyose . Yongeyeho ko atekereza gukora iyi  Software  yatekereje cyane ku mibare y abanyeshuri batiga neza bagata ishuri bisubiza inyuma Ireme ry Uburezi abenshi bavuga ko rigenda ritakara cyane. Yagize ati:  Njya gutekereza gukora iri koranabuhanga natekereje ku Ireme ry Uburezi kuko Minisiteri yagiye igaragaza ko guta ishuri no kutiga bisubiza inyuma iri reme ry uburezi kuko umwana yamaze iminsi atabashije kwigira hamwe . Habimana Fabrice ubusanzwe yize amashuri y Ikiciro cya kabiri cya Kaminuza mu gihugu cya Malaysia ari naho yigiye ibijyanye n iri koranabuhanga, yize ibijyanye no gukora amashanyarazi, arimo gukora nubwo mu mashuri yisumbuye. Hamimana yanabashije gushyiraho uburyo bwo gusinya ku bakozi b Ibigo bitandukanye kandi bikora neza kuko umukoresha amenya neza igihe umukozi yaziye ku kazi n Igihe umukozi yakaviriyemo. Yatangarije Imvaho Nshya ko kugera ubu afite ibigo bisaga ibihumbi 2 byamaze guhabwa uburyo bugezweho bwo kumenyesha isaha ya mwalimu urimo kwigisha isomo ko mminota yagenewe umwarimu irangiye, bityo bikarinda umunyeshuri gutakaza iminota ajya kuvuza icyuma abenshi bazi nka  Kadende  kandi abandi barimo kwiga. Yatanze umukoro ku rubyiruko rusanzwe rufite ibitekerezo byo kuzamura impano zabo mu mishinga y ikoranabuhanga ko bakwiye gukomeza kuzamura impano zabo mu ikoranabuhanga. Mu mibare igaragazwa na Minisiteri y Uburezi mu Rwanda igaragaza ko abana bafite imyaka iri hagati 7-12 bagabanyutse bava kuri 98.9% muri 2020-2021 bagera kuri 95,2% mu mwaka wa 2021-2022. Gusa ubu bushakashatsi kandi bwerekanye ko urebye ku bana bitabira ishuri barenga 141,5% bivuze ko hari abana baje ku ishuri batarageza imyaka cyangwa bakaza barengeje imyaka yo kujya ku ishuli. Iyi raporo kandi igaragaza ko mu mwaka wa 2019 -2020 mu mashuri abanza 9,5% bari barataye ishuri naho mu mwaka wa 2020-2021 abagera ku 7,1% nabo bataye ishuri. Mu mashuri yisumbuye mu mwaka wa 2019-2020 abasaga 10,3% bataye ishuri naho mu mwaka wa 2020-2021 abagera ku 9,2% bataye ishuri ariko muri rusange abahungu ni bo benshi bataye ishuri. Muri Raporo yashyizwe hanze n Ishami ry Umuryango w Abibumbye rishinzwe Uburezi, Ubumenyi n Umuco (UNESCO)rigaragaza ko mu mwaka wa 2022 abana bari hagati y imyaka 6-18 bagera kuri miliyoni 244 batari bari ku ishuri cyangwa ngo babe bari mu kazi ndetse abenshi basangwa mu bihugu byo munsi y Ubutayu bwa Sahara n iyo Hagati no mu Majyepfo y Aziya ari natwo dufite umubare mwinshi.
link195: Ubuyobozi bwa Koperative Umwalimu SACCO bwemeje ko muri uyu mwaka wa 2024 bugiye kurushaho kunoza ikoranabuhanga ryoroshya serivisi, by umwihariko Mobile Banking ifasha abarimu kubitsa, kubikuza, gusaba inguzanyo n ibindi bitabasabye kujya ku mashami abegereye. Ubwo buyobozi buvuga ko mu bikorwa by ibanze bizibandwaho muri uyu mwaka wa 2024, ari ugukoresha ikoranabuhanga kuko rizagabanya ingendo abarimu bakoraga bajya gushakisha serivisi. Nubwo hari serivisi zimwe na zimwe sisanzwe zitangwa hifashishijwe ikoranabuhanga, ubuyobozi bw iyo Koperative bwemeza ko hari ahakigaragara icyuho by umwihariko muri sisitemu ya Mobile Banking idakora neza. Uwambaje Laurence, Umuyobozi Mukuru wa Koperative Umwalimu SACCO, avuga ko bagiye kurushaho kunoza iryo koranabuhanga bagamije kugabanya ingendo mwarimu akora ajya gusaba serivisi z imari. Ati:  Igikorwa cyo kwibandwaho ni uburyo bwo gutanga serivisi tugabanya ikiguzi bisaba mwarimu kugira ngo akore urugendo rugera kuri serivisi z imari tumuha. Aha rero dushyira imbaraga cyane mu gukoresha uburyo bugezweho, aho kugira ngo umwarimu aze ku ishami abe yakwiha serivisi wenyine.  Yakomeje agira ati:  Twashyizeho ko tuzakomeza kwibanda cyane kuri ibyo bikorwa bituma serivisi zegera abanyamuryango, kandi noneho bakabyikorera bitabasabye kuza ku ishami, bakinjira muri sisitemu zacu ako kanya tugahita tubona igikozwe.  Yongeyeho ko aho zimwe muri sisitemu z ikoranabuhanga zitakoraga neza hazibandwa mu kuzitunganya no kurushaho kuzongerera ubushobozi. Ati:  Hamaze iminsi havugwa ko Mobile Banking idakora, neza ubu twashyizeho ko tuzibanda cyane mu kuyitunganya igakora neza kugira ngo abanyamuryango babone serivisi zihuse. Twashyizeho sisitemu yo gusaba inguzanyo hifashishijwe ikoranabuhanga, aho guca kuri Email twashyizeho sisitemu izajya ikora isesengura ry inguzanyo kugira ngo umunyamuryango abone amakuru y aho inguzanyo igeze ndetse n ibibura akabyohereza atiriwe aza ku ishami.  Kugeza ubu Koperative Umwalimu SACCO ifite amashami 30, kandi ifite imikoranire n Umurenge SACCO aho kuri ubu abarimu basigaye basabira serivisi ahaboroheye.
link196: Mu bice bimwe na bimwe by Umujyi wa Kigali no mu Turere dutandukanye tw Intara y Iburasirazuba, abaturage batangiye gukoresha amavomo babona amazi bakojeje ikarita kuri mubazi y ikoranabuhanga ikoresha amashanyarazi n ihuzanzira rya internet. Umuturage ashobora kubonera amazi isaha yose abishakiye adategereje ko hari uwaza kumufungurira amazi. Icyo asabwa gusa ni ugukoza ikarita kuri mubazi, igahita imurekurira litiro 20 z amazi yishyura igiceri cya 20 cy amafaranga y u Rwanda. Ubuyobozi bw Ikigo cy Igihugu gishinzwe gukwirakwiza Amazi, Isuku n Isukura (WASAC), buvuga ko ubu buryo bwatangiriye ku mavomo rusange 56 aherereye mu bice bitandukanye by i Kigali no mu Turere twa Kayonza, Rwamagana, Gatsibo na Nyagatare. Bamwe mu baturage batuye mu Mujyi wa Kayonza bakoresha ayo mavomo rusange, bavuga ko kuvoma bakoresheje ikoranabuhanga byabakuriyeho inzitizi zirimo kuzinduka bakabura uvomesha n umubyigano. Aba baturage bavuga ko iri koranabuhanga ritarabageraho bari bafite imbogamizi n ibibazo byo kutabonera amazi meza igihe cyose bayashakiye bitewe n uko ushinzwe kuvomesha adahari gusa. Gisubizo Jean Claude ukoresha ivomo rusange riri mu Kagari ka Nyagatovu mu Murenge wa Mukarange, avuga ko iryo koranabuhanga ryabakijije inkomati ndetse n amazi yarabahendukiye kuko ntayo bagipfusha ubusa. Yagize ati:  Izi mubazi zitaraza byadusabaga gutegereza uvomesha ugasanga tubaye benshi bityo ugasanga habayeho kubyigana tuyarwanira. Ariko ubu aho ubu buryo bw ikoranabuhanga buziye iyo watinze mu kazi ugataha bugorobye ntutegereza ushinzwe kuvoma ngo agufungurire cyangwa mu gitondo uzindutse. Imirongo yaragabanyutse ntabwo uza ngo utegereze kuko dufite amakarita dukoresha tuvoma batiriwe baza kukuvomera.  Mahatane Theoneste nawe yagize ati:  Njye hari igihe mva mu kazi saa yine z ijoro nkaza kuvoma hano. Nkubu mvomye amajerekani atanu, ubu hagiye igiceri cy ijana. Uvomesha iyo yabaga adahari byadusabaga kumurindira ariko ubu aho nshakira kugaruka ndaza ntikandagira nta kibazo.  Kantarama Viviane ashinzwe rimwe muri ayo mavomo rusange riri mu Mujyi wa Kayonza mu Kagari ka Bwiza, asobanura ko mbere batarakoresha ikoranabuhanga ryo kuvoma yasigaga imirimo mu rugo akajya kuvomesha ndetse agahura n igihombo cyaterwaga n amazi yangirikaga. Yagize ati:  Iyo nabaga naje kuvomesha nasigaga imirimo mu rugo ugasanga mu rugo hari imirimo yangirika kuko umwanya wose nabaga ndi ku ivomero mvomesha, ariko ubu baraza bakavoma batantegereje nanjye nkajya mu mirimo yanjye ntawunzinduye cyangwa ngo ambyutse nageze mu buriri.  Yakomeje avuga ko mbere yahuraga n ibihombo by amazi yamenekaga ariko ngo ubu ntibigishoboka kuko umuntu avoma amazi asabye. Ati:  Uburyo bwo kuvoma busanzwe bwatumaga mpura n igihombo kuko amazi yamenekaga, ni njye wayishyuraga aho iyo bambariraga wasangaga ngeza nko mu mafaranga 5,000 by amazi yamenetse, ariko kuko ikarita iba iregeye bijyanye na buri jerekani ntibigikunda.  Mukiza Anaclet, Umukozi w Ishami rya WASAC rya Kayonza, yavuze ko ubu buryo bwo gukoresha mubazi bumaze imyaka ibiri, bukaba bukiri mu igeregeza aho bwatangirijwe kandi bukomeje gutanga umusaruro. Yavuze ko kugira ngo buri vomo rikoresha ikoranabuhanga rigezweho ryubakwe ritwara ingengo y imari ya miliyoni imwe y amafaranga y u Rwanda kandi rikajyana n ibindi bikorwa remezo birimo umuriro w amashanyarazi n ihuzanzira rya internet. Mukiza yavuze ko mu gihe Guverinoma y u Rwanda yihaye intego yo kwegereza amazi meza abaturage bose, hari na gahunda yo kurushaho kwagura iryo koranabuhanga mu tundi Turere. Yagize ati:  Igerageza ryatweretse ko ari ryiza yaba mu Ntara no mu Mujyi wa Kigali kandi tuzagenda twongera uko ubushobozi buzajya buboneka kuko twasanze bifasha abaturage benshi mu buryo bwihuse kandi bunoze. Gusa ariko ubu buryo burahenze kuko busaba kuba ibikorwa remezo by umuriro na  network  biba bikenewe ariko tugenda buhororo buhoro.  Mu gihe cy imyaka ibiri, umushinga wo gukoresha ikoranabuhanga rya mubazi ku mavomo rusange umaze ugeragezwa, mu Karere ka Kayonza umaze kugezwa ku mavomo umunani. Mubazi ikoreshwa na WASAC, ni ikoranabuhanga ryatumye gahunda yo kuvoma amasaha 24/24 ishoboka. Abaturage bavuga ko imbogamizi ikiri aho ayo mavomo yashyizwe ari iyo kuba amakarita yifashishwa afitwe n abantu bakeya, dore ko ikarita nta kiguzi isaba uretse kuba ufite irangamuntu na telefoni. Udafite ikarita ategereza uyifite akamukorezaho na we akabona kuvoma.
link197: Ni ngombwa ko ababyeyi bakurikirana bakagenzura ibyo abana babo bakurikira ku ikoranabuhanga, kugira ngo bamenye niba ari ibibubaka cyangwa niba ari ibibasenya, cyane cyane mu minsi mikuru isoza umwaka. Minisitiri w Ikoranabuhanga na Inovasiyo, Ingabire Musoni Paula, avuga ko mu Minsi Mikuru ya Noheli n Ubunani usanga ababyeyi ari bwo baba bashaka kuruhuka, akabasaba kugenera abana ibyo bareba mu buryo bw ikoranabuhanga. Yagize ati:  Muri iyi Minsi Mikuru ababyeyi bagomba kwibuka kugenzura uko abana babo bakoresha ibikoresho by ikoranabuhanga kuko n abakoreraho ibyaha baba biyongereye. Ababyeyi kandi bashobora no kugena ibyo abana bareba n ibyo batareba ku ikoranabuhanga mu rwego rwo kubarinda.  Yongeyeho ati:  Mu buzima busanzwe umubyeyi akenshi ava ku kazi ananiwe yabona weekend agashaka kuruhuka noneho cya gihe akeneye kuruhuka abana ugasanga ubarekuriye bya bikoresho by ikoranabuhanga kugira ngo ubarangaze ho gato nawe ubone akanya ko kuruhuka. Ariko ikibazo kivamo ni uko urimo kuruhuka ntuba uzi ibyo bari bukubitane na byo kuri iryo koranabuhanga cyangwa bya bikoresho wabahaye.  Minisitiri Musoni yakomeje asobanura ko uko ikoranabuhanga ritera imbere, ubu hari uburyo bwo kugena icyo umwana yareba. Ati:  Hari ibintu bibiri navuga, icya mbere iyo umubyeyi atanze ibikoresho by ikoranabuhanga, muri iyi minsi hari n uburyo bwo kugena ibyo umwana ashobora kureba bijyanye n imyaka ye, ibyo rero biba bisaba ko n umubyeyi abishyiramo imbaraga akavuga ati niba mfite umwana w imyaka 6 cyangwa 8 niba muhaye telefone cyangwa mushyiriyeho televiziyo ni gute nagena gahunda naba mpari naba ntahari ibyo ashobora kuba yareba agakurikira akareba ibijyanye n imyaka ye.  Ababyeyi bajye bagenera abana akanya ko kuganira Ababyeyi kandi bakangurirwa kujya bagena umwanya wo kuganiriza abana bakamenya niba mu byo barebye harimo ibikeneye ubugororangingo. Ati:  Icya kabiri aho umubyeyi ahugukiye biba ari byiza kumenya ngo umwana yakurikiye iki n ubwo biba bijyanye n imyaka ye hari igihe baba bashyizemo inyigisho zitari ngombwa. Ni byiza ko umubaza ibyo yabonye, akakuganiriza akaba yagera no ku kitari ngombwa unamufashe kugira ngo amenye ibiri ukuri n ibiri ngombwa [ ]. Bisaba ko ababyeyi bashaka uwo mwanya ngo baganire n abana n igihe bashyiriweho ibyo bikoresho ngo barebe.  Minisitiri Ingabire yavuze kandi ko ari ngombwa kugena, kugira gahunda nk ababyeyi kugira ngo upangire umwana ibindi akora nko gukina umupira, koga, basketball ni ibintu n ubundi biri bumugirire akamaro ku buzima bwe ariko bitari butume yumva ko yicaye nta kintu afite cyo gukora . Kugira gahunda mu muryango na byo ni ngombwa, umwana akaba afite gahunda y ibikorwa. Yagize ati:  Ni ngombwa mukaba muzi ngo ku isaha iyi n iyi ikiri bukorwe ni iki, harakurikiraho iki, igihe nkeneye kuruhuka araba afite ibyo akora ariko bimufitiye akamaro nk umwana biri bugire n icyo bimwungura . Umwe mu babyeyi ufite abana bari mu kigero gitandukanye, akaba ari n umwarimu ufite umwana umwe wiga mu wa 4 w ayisumbuye n uw imyaka 4, yatangarije Imvaho Nshya ko batabyitagaho ahubwo wasangaga bareba bimwe kuri televiziyo. Kuba basangira ibyo bareba rimwe na rimwe ngo hari ubwo bashwanaga kuko baba badashaka kureba bimwe, ariko ko bagiye kuzareba uko babigenza kugira ngo abana bajye bareba ibibubaka.
link198: Guverinoma y u Rwanda, ibinyujije muri Minisiteri y Ikoranabuhanga no guhanga Ibishya (MINICT) na Minisiteri y Uburezi  (MINEDUC), yatangiye ubufatanye n Ikigo Ignite Power yo gukwirakwiza internet ikoresha ingufu z imirasire y izuba mu mashuri yo mu bice by icyaro bitandukanye mu gihugu. Ignite Power ni ikigo Mpuzamahanga gitanga ibisubizo bishingiye ku ngufu zituruka ku mirasire y izuba mu miryango ikennye kurusha iyindi muri Afurika yo munsi y Ubutayu bwa Sahara,  giheruka gutsindira igihembo mpuzamahanga cyiswe Zayed Award cy uyu mwaka wa 2023. Ubufatanye bwatangiye hagati ya Leta y u Rwanda n icyo kigo bugamije kugeza internet ku bigo by amashuri biri mu byaro bya kure aho bigoye kugeza umuriro w amashanyarazi afatiye ku muyoboro mugari. Minisitiri w Ikoranabuhanga no guhanga Ibishya Ingabire Musoni Paula, yagize ati:  Ubu bufatanye busobanuye ukwiyemeza kwacu ko guharanira ko buri muturage, by umwihariko abanyeshuri, abona amahirwe angana n ay abandi muri iyi Si ikomeje gutera imbere mu ikoranabuhanga rigezweho.  Iyi gahunda yitezweho gufasha amashuri yo mu Rwanda kubona ibikoresho bigezweho by ikoranabuhanga birimo anteni za LinX zikurura internet itangwa n ibyogajuru, bigatuma ibigo by amashuri bibona internet inyaruka ku giciro gito aho byaba biherereye hose. Nubwo hari intambwe ikomeye imaze guterwa mu rwego rw uburezi mu Rwanda, Leta y u Rwanda ivuga ko hakiri amashuri yo mu byaro bya kure ataragerwaho n umuriro w amashanyarazi ndetse n ibikorwa remezo bya internet, bityo abanyeshuri bakagorwa no kugera ku ikoranabuhanga ribafasha kubyaza umusaruro amahirwe ya internet. Ubwo bufatanye bwitezweho kuba igisubizo kirambye mu kuziba icyuho cyarangwaga mu rugamba rwo guharanira kugeza uburezi bungana kuri bose binyuze mu kubaha ibikorwa remezo by ibanze birimo n ihuzanzira rya internet. Minisitiri Ingabire yakomeje agira ati:  Tunejejwe no gutangiza ubu bufatanye n ikigo cy abikorera cy intangarugero nka Ignite Power. Kugeza internet kuri bose mu burezi ni ingenzi cyane kugira ngo tugere ku ntego yo kubaka sosiyete ishingiye ku bumenyi.  Ignite Power itangiye ubwo bufatanye mu gihe yari imaze no kwigaragaza mu Rwanda nk ikigo gishoboye gukwirakwiza ingufu kuko imaze kuzigeza ku baturage barenga miliyoni mu bice bitandukanye by Igihugu aho bamaze kugezwaho ibikoresho by imirasire bigezweho kandi bikora mu buryo burambye. Ikoranabuhanga rya LinX solution, rigiye kugezwa mu mashuri rikoresha imirasire y izuba ku kigero cya 100%, bikaba ari byo bizoroshya kuba zashyirwa mu mashuri ataragezwamo amashanyarazi asanzwe, bikaba bijyanye na gahunda y Igihugu yo kugera ku Ntego z Iterambere rirambye z Umuryango w Abibumbye (UNSDGs). Yariv Cohen, Umuyobozi Mukuru wa Ignite Power, yashimangiye ko kugeza ibikorwa remezo by ibanze ku bantu bose ari ingenzi cyane, ati:  Ihuzanzira rya internet ryahindutse igikorwa remezo shingiro n uburenganzira bwa muntu mu Isi ya none. Tunejejwe gukorana na Guverinoma y u Rwanda mu guharurira inzira ahazaza hatagira n umwe hasigaza inyuma, aho u Rwanda ruyoboye impinduka no mu bindi bihugu by Afurika.  Cohen yakomeje agira ati:  Ibisubizo byacu byifashisha ingufu z imirasire y izuba 100% byihutisha ikwizwa ry ikoranabuhanga kandi bikanashimangira ukwiyemeza kwacu mu gushyigikira ibiramba. Iyi gahunda irashyira ibuye ry ifatizo ku iterambere ridaheza kandi rirambye mu Rwanda no hanze.
link199: Minisiteri y Uburezi ivuga ko uburezi bw u Rwanda buri gutera intambwe mu rugendo rwo gukoresha ikoranabuhanga, aho  amashuri yose yahawe internet ageze kuri 60%, ndetse bikaba byitezwe ko umwaka wa 2024 uzarangira amashuri yose afite internet. Ni ibyagarutsweho na Minisitiri w Uburezi Twagirayezu Gaspard mu nama y iminsi itatu yitwa  Innovation Africa Summit  iteraniye i Kigali uhereye kuri uyu wa 30 Ukwakira. Iyi nama ihurijwemo Abaminisitiri b Uburezi b Afurika n abafatanyabikorwa mu by ikoranabuhanga, aho bari kurebera hamwe uko ikoranabuhanga ryakemura ibibazo bikigaragara mu burezi bw Afurika. Minisitiri Twagirayezu Gaspard avuga ko u Rwanda rugeze kuri 60% ruha amashuri internet mu rwego rwo kwirinda gusigara inyuma mu gukoresha ikoranabuhanga. Ati:  Mu Rwanda twashyize imbaraga mu gushyiraho umuyoboro wo guha amashuri yose internet ubu tugeze hafi 60%, ariko dufite intego ko 2024 izarangira amashuri yose afite internet. Turi kongera ibikoresho by ikoranabuhanga haba ari mudasobwa cyangwa telefone abarimu bakoresha no kugira amasomo yigishwa hakoreshejwe ikoranabuhanga.  Yongeyeho ko abarimu bakora amahugurwa mu rwego rwo kumenya gukoresha ikoranabuhanga. Hagaragajwe ibibazo bikibangamiye uburezi bw Afurika, n uburyo byakemuka hakoreshejwe ikoranabuhanga. Ati:  Ikoranabuhanga ryadufasha gukemura ibibazo byo mu burezi kuko twarebeye hamwe akamaro ko gukora integanyanyigisho nziza zireba ku bibazo dufite tutirengagije n uburyo Afurika yatezwa imbere binyuze mu burezi . Minisitiri w Uburezi wa Afurika y Epfo Dr Reginah Mhaule, avuga ko igihugu cye cyigira ku Rwanda uko bakoresha ikoranabuhanga mu burezi, kandi nubwo COVID-19 yaje ari icyorezo ariko yeretse Afurika ko kwiga hakoreshejwe ikoranabuhanga bishoboka. Ati:  Rimwe na rimwe abantu batekereza ko turi imbere mu by ikoranabuhanga ariko u Rwanda na Kenya bo bateye imbere cyane. Tujya tuza no kubigiraho, rero dukwiye kuva mu byakera uburezi bukisanga mu Isi y ikoranabuhanga. Nubwo COVID-19 yaje ari icyorezo ariko yatweretse ko gukoresha ikoranabuhanga muri byose bishoboka.  Iyi nama ibaye ku nshuro ya 11 aho iba igamije kwigira hamwe insanganyamatsiko zitandukanye zirebana n iterambere ry uburezi.
link200: Guverinoma y u Rwanda yatangiye kureba ku mahirwe atandukanye ajyanye no kurushaho kubyaza umusaruro ikoreshwa ry indege nto zitagira abapilote (drones) mu rwego rwo guharanira iterambere rigendanye n ibyo u Rwanda rwiyemeje mu kwimakaza ikoranabuhanga rigezweho. Ni mu gihe indege nto zitagira abapilote zikomeje kubonwa nk umufasha ukomeye mu mitangire ya serivisi mu nzego zinyuranye uhereye ku rw ubuzima, umutekano, ibidukikije, ubuhinzi n ubworozi, umutekano, n izindi. Mu mwaka wa 2016 ni bwo indege nto zitagira abapilote zatangiye kwandika amateka akomeye mu Rwanda, zitwara amaraso yo gutabara indembe mu bitaro bitandukanye byo mu gihugu birimo n ibiherereye ahantu hagoranye kugera hifashishijwe inzira y ubutaka. Nyuma y imyaka mike drones zifashishijwe mu rugamba rwo guhangana na COVID-19, zifashishwa mu kugeza intanga ku borozi batandukanye mu gihugu, mu bikorwa byo kurwanya malariya aho zifashishwa mu gutera imiti mu bishanga, gusuzuma imiterere y ubutaka no gutera imiti mu myaka n ibindi. Muri uku kwezi, Minisitiri w Ibidukikije Dr Mujawamariya Jeanne d Arc, yatangarije Abasenateri ko izo drones zigiye kwifashishwa mu kugenzura abangiza ibidukikije. Mu nama iteraniye i Kigali kuri uyu wa Gatatu tariki ya 29 Ugushyingo, yiga ku kuteza imbere uruhererekane rw imikoreshereze ya drones mu Rwanda, Ingabire M. Paula Minisitiri w Ikoranabuhanga no guhanga Ibishya, yavuze ko abafatanyabikorwa batandukanye bahujwe no gutanga ibitegekerezo byo kurushaho kwimakaza ikoreshwa rya drones mu Rwanda. Yagize ati:  Uyu munsi ntabwo ari ibirori gusa; ni uguhuza ibitekerezo kugira ngo u Rwanda ruhagarare neza kandi rube intangarugero ku Isi yose mu guteza imbere ikoreshwa rya drones no guhanga udushya. Reka twubake umwuka w ubufatanye, guhanga udushya, ndetse no gufata inshingano.  Iyo nama yitabiriwe n inzego zitandukanye z abafatanyabikorwa mu iterambere ry uruhererekane rw indege nto zitagira abapilote, abo bafatanyabikorwa bakaba barimo kurebera hamwe uko barushaho kwagura imikoranire igamije kurushaho kwimakaza iterambere rya drones hubahirizwa intego z u Rwanda mu iterambere ry ikoranabuhanga. Muri iyo nama kandi haramurikirwamo amahirwe anyuranye y imikoranire muri urwo rwego ndetse na gahunda nshya z imikoranire ishoboka mu gihe kizaza. Ikoranabuhanga rya drone rikomeje gutera imbere muri iyi myaka aho rikoreshwa mu nzego zinyuranye zaba iza Leta n iz abikorera mu bikorwa birimo gufata amashusho, kugeza ibicuruzwa ku bakiliya, gukusanya amakuru mu rwego rw umutekano n imicungire y ibiza, gukora ubushakashatsi, ubugenzuzi, ubwikorezi bw ibicuruzwa n ibindi bikoresho, kubahiriza amategeko, kwifashishwa mu iteganyagihe no kugenzura imipaka. Bivugwa ko hari n ubundi buryo bwinshi bukomeje gutegurwa kugira ngo bube bwakwifashishwa mu iterambere rya drones no kurushaho kuzibyaza umusaruro utanga inyungu zifatika ku baturage. Ubushakashatsi bwagaragaje ko ubucuruzi bushingiye ku ikoreshwa rya drone ku Isi buzaba bwinjije miliyari zisaga 500 z amadolari y Amerika kugeza mu mwaka wa 2030. Impuguke mu by ikoranabuhanga zigaragaza ko nta gushidikanya ko drone zizaba umusemburo w iterambere ry ikoranabuhanga n imitangire inoze ya serivi mu nzego zinyuranye.
link201: Kuri uyu wa Kane tariki 16 Ugushyingo 2023, Ikigo NALA cyashize ahagaragara uburyo buhendutse kandi bwizewe bwo kohereza amafaranga mu Rwanda. Ni nyuma yuko NALA yabonye uruhushya rutangwa na Banki Nkuru y u Rwanda (BNR) ruyemerera gukorera mu Rwanda. Igakora nk ikigo cy ubucuruzi cyemerewe gufasha mu kwishyurana no guhanahana amafaranga (Payment Service Provider). Uru ruhushya ni intambwe nziza mu gutuma NALA igeza ku banyarwanda uburyo bwayo bwizewe kuko amafaranga agera vuba ku wo yohererejwe kandi buhendutse bwo guhanahana amafaranga no kwishyurana binyuze mu ikoranabuhanga kuko nta kiguzi bisaba, bityo bigatuma u Rwanda ruba ihuriro ry ikoranabuhanga riteza imbere ubukungu. Umuyobozi ushinzwe ibikorwa muri NALA Nicolai Eddy yagize ati:  Kutwemerera guhuza ikoranabuhanga ryacu n amabanki ndetse n ibigo byifashisha ikoranabuhanga mu ihererekanya ry amafaranga, biratuma tubasha kugira uruhare mu gukemura bimwe mu bibazo abantu ku giti cyabo ndetse n ibigo by ubucuruzi bahura nabyo mu ihererekanya ry amafaranga, cyane cyane iyo hoherezwa amafaranga hanze y u Rwanda cyangwa ava mu mahanga aza mu Rwanda. Uru ruhushya ruratuma dutanga ibisubizo mu Rwanda; bisobanuye ko n urwego rwa serivisi zitangwa buri buzamuke ariko ibiciro bikamanuka.  Yongeyeho ati:  Twakoranye bya hafi na Banki Nkuru y u Rwanda kugira ngo tubashe kuzuza ibisabwa ngo duhabwe uru ruhushya. Nka NALA, dushimangiye intego yacu yo gukomeza ubufatanye n inzego z ubugenzuzi mu rwego rw ubukungu mu Rwanda ndetse n izindi nzego kugira ngo intego igihugu cyihaye zo kubaka ubukungu zigerweho.  Ubu buryo buzafasha ibigo by imari kwifashisha ikoranabuhanga (mobile money operators), harimo nko kwishyura ibyaguzwe, kwishyura amafaranga y ishuri ndetse no kwakira ubwishyu. NALA yatangiye gukorera mu Rwanda mu mwaka wa 2021 binyuze mu bufatanye n ibindi bigo. Ubufatanye bwashingiye cyane cyane ku gufasha kohereza amafaranga aturuka hanze ku makonti muri banki no mu bigo by ikoranabuhanga ryifashishwa telefoni (Mobile Money Wallets)Kuva muri uwo mwaka NALA yafashije ihererekanya ry amafaranga inshuro zirenga ibihumbi 10 inafasha ibihumbi by Abanyarwanda baba mu mahanga (Diaspora), koherereza imiryango yabo iri mu Rwanda amafaranga. Muri iri hererekanya, amafaranga arenga miliyari imwe y amafaranga y u Rwanda yohererejwe abantu baba mu Rwanda. Umuyobozi ushinzwe shoramari muri Rwanda Finance Limited Jean-Marie Kananura, yagize ati:  Ishyirwaho rya gahunda y ubukungu bushingiye ku ikoranabuhanga (fintech landscape) ndetse no gutuma u Rwanda ruba ihuriro ry ikoranabuhanga riteza imbere ubukungu bizafasha u Rwanda gukurura ishoramari muri uru rwego ndetse no guteza imbere serivisi z ubukungu zikenewe ngo u Rwanda rube koko ihuriro ry ubukungu ku Isi. Ikoranabuhanga kandi rinatuma serivisi z ubukungu zirushaho gutera imbere ndetse zikanagera kuri bose. U Rwanda rwihaye intego yo guteza imbere ubukungu atari gusa mu gihugu ahubwo no mu karere ndetse no muri Afurika yose muri rusange. lyi ntego ijya gusa n iyo NALA yihaye yo gufasha kongera amahirwe y iterambere ku banyafurika benshi aho bari hose ku Isi . Kuva mu mwaka WA 2021, NALA yafashishe ihererekanya ry amafaranga inshuro zirenga ibihumbi 10 ndetse ifasha ibihumbi by abanyarwanda baba mu mahanga (diaspora) koherereza imiryango yabo iri mu Rwanda amafaranga. Imibare ya Banki y Isi yerekana ko nibura kohereza amafranga muri Afurika bigusaba nibura kwishyura ikiguzi kingana na 9% by amafaranga wohereje. Ikindi cyagaragaye ni uko bumwe mu buryo busanzweho bwongeraho ikindi kiguzi kiba kitanditswe kugira ngo ubashe kohereza amafaranga; ibituma igiciro cy iyi serivisi kirushaho guhenda. NALA, ni sosiyete y ikoranabuhanga ryerekeye ku bukungu ikorera mu karere k Afurika y Iburasirazuba, ikomeje kwagura ibikorwa binyuze mu kwagura aho ikorera, kunoza ikoranabuhanga no guhanga udushya mu rwego w ubukungu. Kugeza ubu, ubu buryo bukoreshwa ku mafaranga aturutse mu Bwongereza, Leta zunze ubumwe za Amerika n Umuryango w Ubumwe bw u Burayi yoherezwa muri Tanzania, Kenya, Uganda, Ghana, Rwanda, Cameroon, Cote d Ivoire na Senegal. NYIRANEZA JUDITH
link202: Perezida wa Repubulika y u Rwanda Paul Kagame, yagaragaje uburyo ikintu gishya cyose kigeze mu muryango runaka kizana n impungenge zihariye, ashingiye ku kuba ikoranabuhanga ry ubwenge muntu buhangano (AI/artificial intelligence) rikomeje kuzamura impaka ku Isi yose ku kaga rishobora kuzakururira abatuye Isi. By umwihariko, Afurika ivugwaho kuba ari umugabane utaratera imbere mu by ikoranabuhanga ku buryo ukemangwa ku bushobozi bwayo mu kuba yiteguye kuryakira no kuribyaza umusaruro mu buryo bukwiriye. Perezida Kagame yavuze ko abantu badakwiye kwibanda gusa ku byago iryo koranabuhanga rizazana ahubwo bakabigereranya n inyungu rizana ku batuye Isi yose, maze hakabaho ubufatanye mu kugabanya ibyago byatekerejwe ari na ko hongerwa amahirwe iryo koranabuhanga rizana na yo. Yabiugarutseho kuri uyu wa Kabiri tariki ya 8 Ugushyingo, ubwo yifatanyaga na ba rwiyemezamirimo batandukanye bakorera ku cyicaro cy Ishami rya Norrsken muri Afurika giherereye mu Mujyi wa Kigali, mu gutangiza icyumweru cyahariwe ibikorwa bya Norrsken muri Afurika. Akaniwabo Vicky, Umuyobozi Mukuru w Ikigo Hence Technologies cyimakaza ikoranabuhanga ribika amakuru n iry ubwenge muntu buhangano (AI), yari abajije Perezida Kagame icyo avuga kuri iryo koranabuhanga rigezweho n icyo yabwira ba rwiyemezamirimo bakomeje guharanira ko Afurika na yo itazasigara inyuma. Yagize ati:  Buri kintu gishya mu muryango kizana n impungenge runaka. Reka dutangire tureba ikoranabuhanga muri rusange. Ikoranabuhanga rifite inyungu nyinshi cyane, rigeza abantu ku rwego rwisumbuye ku rwo bari bariho, ariko ni igenzi kugenda muri iyo nzira unatekereza ku nyungu mu buryo bwumvikana. Ariko nanone haza ingaruka z ibyo bikoresho n imitekerereze bishya ku muryango.  Yavuze ko impungenge zikwiye kurebwaho by umwihariko maze zigashyirwa ku munzani umwe n iryo koranabuhanga rikenewe ngo imibereho y abatuye Isi irusheho kunozwa. Ati:  Dukwiye kuba twibaza tuti ese iki kintu gishya gifite inyungu ku rwego rungana iki? Ariko se cyaba gifite ingorane runaka? Ni gute duharanira kuzikumira mu guharanira ko inyungu zirenga ibibazo bishobora kuvuka? Nta buryo ikigo cyangwa igihugu kimwe cyangwa umuntu ku giti cye ashobora kubyikorera wenyine. Hakwiye kuba hariho ubufatanye, gutekerereza hamwe, kubera ko ibiva muri iri koranabuhanga rishya nka AI rigira ingaruka ku Isi yose, ntirigira ingaruka ku kigo cyangwa igihugu kimwe.  Afurika itunze ibirenze kuba isoko rinini Niklas Adalberth, Umuyobozi akaba n uwashinze Norrsken nk Umuryango Mpuzamahanga uhuriza hamwe ba Rwiyemezamirimo bashinze ibigo bitandukanye, yabajije Perezida Kagame impamvu abashoramari bakwiye kubona Afurika nk umugabane wuje ishoramari, amusubiza ko uyu mugabane ufite ibyiza byinshi bingana n iby ahandi ku Isi ndetse bishobora kuba binaruseho. Umukuru w Igihugu yavuze ko abashoramari bakwiye kuzirikana ko Afurika ifite abantu bafite ubwenge n impano nyinshi nk iby abandi bose ku Isi, ziyongeraho n indi mitungo kamere itabarika Ati:  Abashoramari ntibakwiye kureba Afurika nk Isoko rinini gusa nubwo ari ko bimeze, ahubwo ko hari n abaturage bakomeje guharanira iterambere bashobora kuzagera ku biri ahandi hose ku Isi cyangwa bakabirenza. Ikindi abashoramari bakwiye kurebaho ni uko ushora imari ufite intego, kandi iyo ntego iba ikwiye kugerwaho. Harimo inyungu n iterambere uba ushaka kubona, nakwizeza ko ibyo bazabibona.  Perezida Kagame yanahamije ko gushora imari mu Rwanda ari ukwiteganyiriza kuko ari igihugu cyahisemo guharanira kubaka ikirere cy ubucuruzi gitekanye cyoroshya kugera ku ntego yaba iy Abanyarwanda n abandi bose baza gukorana na bo. Yaboneyeho kugaragaza ko urwego Abanyafurika bariho ubwarwo rwisobanurira icyo babura nko kuba bakwigirira icyizere no gukora ibyo bakwiye kuba bakora kugira ngo bagere ku rwego indi migabane igezeho ndetse bakanarurenza. Yanenze Abanyafurika babura gukora ibisabwa bakirukira ku bandi ngo babakemurire ibibazo, ati:  Kwishyira mu murongo wo kwihesha agaciro si ikintu dukwiye kuba dusaba undi uwo ari we wese ngo abidukorere. Ntekereza ko nta muntu n umwe ugufitiye umwenda. Wowe ubwawe wifitiye umwenda. Abanyafurika bifitiye umwenda wo kwizamura maze tugakorana n abandi nk abafatanyabikorwa bari ku rwego rumwe.  Ba rwiyemezamirimo biganjemo urubyiruko, bishimiye amahirwe bagize yo kuganira na Perezida Kagame bakamubaza ibibazo bitandukanye byakomoje no ku buzima bwe bwite. NTAWITONDA JEAN CLAUDE
link203: Kuri uyu wa Gatatu tariki 08 Ugushyingo 2023, Startimes   Rwanda iratangiza ku mugaragaro shene ya televiziyo izajya yerekana ibiganiro na filime mpuzamahanga mu rurimi rw ikinyarwanda. Ganza TV, itangijwe mu Rwanda nyuma y ubushakashatsi bwemeje ko hari abakunda filime zo mu mahanga ariko ntizibagirire akamaro nyakuri kuko hari amasomo menshi aba azirimo batiga kubera kutumva ururimi mu buryo bwuzuye. Kureba filimi ubusanzwe bigira imimaro irimo guhembura ubwonko, kuruhura, kwigisha no Kunezeza amarangamutima y abazireba cyangwa kwibutsa ahashize habo, bigatera abantu kugira inyifato nshya mu hazaza habo. Iyi televiziyo yatangiye kugaragara kuri shene ya 103 ku bakoresha anteni y udushami kuva mu ntangiriro z ukwezi k Ugushyingo 2023. Ni mu gihe abakoresha igisahani bayirebera kuri shene ya 460, ikerekana filime zose mu Kinyarwanda. Startimes yazanye uburyo bwo kwereka abanyarwanda ibiganiro mu buryo bwihariye nyuma yo gutangiza Magic Sport yerekana imikino y umupira w amaguru w amakipe yo mu Rwanda, bafatanyije n Ikigo cy Igihugu cy Itangazamakuru (RBA). Ganza TV ikora amasaha 24/7 ikerekana ibiganiro mpuzamahanga by imyidagaduro na filime zirimo izo muri Amerika y Amajyepfo, Filipine, Turikiya, Nigeria, Uganda, Kenya, Tanzania ndetse n ahandi. Frankly Wang, Umuyobozi Mukuru wa Startimes mu Rwanda yagize ati  Twebwe nka Startimes biratunezeza iyo twatanze serivisi nziza ku bakiliya. Twabanje gukusanya ibitekerezo mu bafatabuguzi bacu, bidutera kumenya ko ari ingenzi gutangira kubagezaho ibi biganiro mpuzamahanga. Ubu tuzanye Ganza TV, umuyoboro udasanzwe kandi ushimishije uzafasha abantu kwishima nta mbogamizi y ururimi. Turabizeza kandi ko ababana na Startimes batazahwema kwishimira ibyiza dukomeje kubagezaho . Startimes itanga serivisi ku bakoresha televiziyo basaga miliyoni 45 mu bihugu bisaga 30, mu myaka isaga 35 ivutse. Ifite amashene asaga 700 icishaho ibiganiro birimo ibyo muri Afrika no ku yindi migabane. KAYITARE JEAN PAUL
link204: Minisitiri w Uburinganire n Iterambere ry Umuryango MIGEPROF Dr Uwamariya Valentine, yatangaje ko abakobwa bakwiye kwihatira gukoresha ikoranabuhanga ndetse no kurikoresha mu kwihangira imirimo mu rwego rwo gushyigikira gahunda ya Leta yo kuryimakaza kandi ntawe usigaye inyuma. Ibi yabigarutseho kuri uyu wa Kabiri tariki ya 7 Ugushyingo 2023, ubwo hasozwaga amahugurwa ku bufatanye na UN Women yahawe abakobwa mu ngeri zitandukanye bahugurwa ku ikoranabuhanga no kwigishwa kwihangira imirimo. Dr Uwamariya yagaragaje ko ikoranabuhanga Abanyarwanda bakwiye kwihatira kuribyaza umusaruro  by umwihariko abakobwa, ntibariharire basaza babo ndetse ko bakwiye kurifata nkaho ari ubuzima bwa buri munsi kuko rifite akamaro gakomeye. Yagize ati:  Mbere babwirwaga ko ikoranabuhanga ari iry abahungu, cyangwa ko ari iry abasirimu ariko ubu si ko biri icya mbere ni amakuru, iyo utamenye amakuru kandi na yo aboneka ku ikoranabuhanga ntacyo uba wamenye, ntabwo rero twavuga ngo abakobwa basigare ahubwo nk uko tubishishikariza Abanyarwanda bose turashyiraho umwihariko no ku bakobwa kuko haracyariho imbogamizi . Yongeyeho kandi ko bitavuze ko abahungu bahejwe, ahubwo ari uko abakobwa bagira kwitinya. Ati:  Iyo tuvuga abakobwa ntabwo tuba twibagiwe n abahungu, ahubwo harimo imbogamizi zitandukanye hazamo no kwitinya kw abakobwa kugira ngo tubatinyure, kuko hari n ababikoze bigakunda ntabwo twatera imbere nk igihugu kandi hari igice kimwe cyasigaye . Jennet Kem, uhagarariye Umuryango UN Women mu Rwanda avuga ko bakomeje kongera imbaraga mu guteza imbere umwana w umukobwa kimwe n abagore kugira ngo bihatire gukoresha ikoranahunga. Yagize ati:  Umuryango UN women urimo gushyira imbaraga nyinshi mu gufatanya n abandi bafatanyabikorwa barimo Leta n abikorera kugira ngo dufashe abagore bakiri bato ndetse n abakobwa mu nzego zigifite ibibazo zirimo iz ubukungu, imibereho ndetse no kubigisha uko bakwigirira icyizere bakazavamo abayobozi, muri iki gihe rero turi mu gihe cy ikoranabuhanga no guhanga udushya twakoranye n abafanyabikorwa benshi kugira ngo ibi dutegurira aba bakobwa bizatange umusaruro . Bamwe mu bakobwa bahuguwe bahamya ko aya mahugurwa yatumye batinyuka bahanga imiriro ndetse bahabwa n akazi k ikoranabuhanga bahuguwemo. Vanessa Icyeza yagize ati:  Baduhuguye gukoresha imbuga nkoranyambaga no kubaka imbuga za internet ubu njyewe nabonye akazi nkora imishinga ya internet ndimo gukora umushinga uzafasha ku bitaro mu kumenya amakuru y abarwayi baje kwivuza . Aya mahugurwa ategurwa na UN Women ku bufatanye na Leta y u Rwanda yatangiye guhugura abakobwa n abagore bato kuva mu 2020, ibahugura ku bijyanye no kwihangira imirimo n ikoranabuhanga ryatanga ibisubizo ku bibazo byugarije abaturage aho abagera kuri 400 bahuguwe ndetse bashakirwa n akazi. ZIGAMA THEONESTE
link205: Minisiteri y Ikoranabuhanga no guhanga Ibishya (MINICT) yatangaje ko bitarenze mu mpera z umwaka wa 2024, serivisi za Leta zirenga 400 ari zo zizaba ziri ku rubuga Irembo rumenyerewe nk amarembo yoroshya imitangire inoze ya serivisi. Byagarutsweho mu gihe hari gahunda yo kongera serivisi 200 kuri urwo rubuga bitarenze muri Kamena 2024, mu gihe nanone MINICT yemeza ko abaturage barenga miliyoni 5 ari bo bakeneye guhugurwa mu birebana no kubyaza umusaruro ikoranabuhanga. Umunyamabanga Uhoraho muri MINICT Iradukunda Yves, yabwiye itangazamakuru ko kugeza ubu serivisi za Leta zitangirwa ku rubuga Irembo zibarirwa hejuru ya 100. Akomeza avuga ko ubumenyi mu ikoranabuhanga ari ingenzi cyane kuko ari bwo buzatuma izo serivisi zishyirwa ku ikoranabuhanga zirushaho gukoreshwa na benshi mu rugendo rwo kwihutisha iterambere. Yagize ati:  Kongera ubumenyi mu ikoranabuhanga ni cyo gishyizwe imbere. Kugira ibikorwa remezo n ibikoresho by ikoranabuhanga ni kimwe, ariko dukeneye n ubushobozi bwo kubikoresha ngo tugere kuri serivisi. Guverinoma y u Rwanda imaze igihe ishyira ku ikoranabuhanga serivisi zinyuranye mu korohereza abaturage kuzigeraho. Yakomeje ashimangira ko intego y amahugurwa atangwa ni ukugira ngo u Rwanda rukomeze kubaka ubukungu bushingiye ku ikoranabuhanga, ati:  Icyo tugamije ni uko serivisi zose za Leta zaba zashyizwe ku ikoranabuhanga bitarenze mu mpera z umwaka  utaha.  Kuri ubu serivisi ziteganyirizwa kongerwa ku rubuga Irembo zirimo gutoranywa mu nzego zitandukanye harimo serivisi z amashyamba, ukwimura amatungo, ibyangombwa byo gufungura ivuriro, ibyangombwa byo gutumiza ibintu mu mahanga, impushya zo gukora ubushakashatsi n izindi zitangwa n Urwego rw Igihugu Ngenzuramikorere (RURA). Mu zindi serivisi zitegurirwa kutangirwa ku Irembo harimo ibyangombwa bimwe na bimwe bitangirwa ku Mudugudu, ku Kagari mo ku rwego rw Umurenge, harimo ibyangombwa by ubugenzuzi, kwishyura serivisi zimwe na zimwe nk iz irimbi, iz isuku, imisanzu y isoko ndetse na serivisi zitangwa n Ikigo NAEB. Iradukunda yavuze ko Leta yahaye ikiranga Ikigo mpuzamahanga IDCL gikora ibijyanye no kunoza ubumenyi mu bakozi, uburezi ndetse no mu baturage. Icyo kigo gitanga impamyabumenyi mu bijyanye no gukoresha mudasobwa mu guharanira ko abakozi ba Leta barushaho kubona ubumenyi buhagije mu bijyanye no gukoresha ikoranabuhanga. Ibyo bibafasha kurushaho kunoza imirimo batanga serivisi zishingiye ku ikoranabuhanga. Ubufatanye bugamije kandi ngo bugamije gukemura ikibazo cy ubumenyi buke mu baturage muri rusange, amahugurwa n impamyabushobozi zitangwa bikaba bishingiye ku byo isoko ry umurimo rikeneye kuri ubu ndetse n amahirwe ahari y iterambere rishya rigenda rivuka. Ni mu gihe kandi u Rwanda rwihaye intego yo kuba rwageze ku baturage barenga 60% bafite ubumenyi mu bijyanye no gukoresha ikoranabuhanga mu guharanira iterambere ryabo rya buri munsi bitarenze mu 2024. Hakomeje gahunda zigamije guhugura abaturage bakabona ubumenyi buhagije mu ikoranabuhanga, by umwihariko mu gukoresha telefoni zigezweho bagera kuri serivisi zitangirwa kuri murandasi, aho urubyiruko rwashyiriweho mu gjtanga ubwo bumenyi ku buntu. Mu bundi bumenyi bwongererwa abaturage habazamo ubujyanye no gukoresha ikoranabuhanga mu buhinzi n ubworozi, mu bucuruzi, mu ishoramari mu buzima n izindi nzego. NTAWITONDA JEAN CLAUDE
link206: Leta y u Rwanda yagaragaje ubushake bwo gutangira gutumiza telefoni zigezweho (smartphones) zakorewe muri Pakistan nka bumwe mu buryo bwo kurushaho kwimakaza umubano ushingiye ku bucuruzi hagati y ibihugu byombi. Igihugu cya Pakistan gikomeje kwigaragaza mu ruhando mpuzamahanga nyuma, y aho kuva mu mwaka wa 2021 gitangiye gukora telefoni zigezweho zifata umuyoboro unyaruka wa internet (4G). Cyahise cyohereza telefoni za mbere mu bihugu birimo Leta Zunze Ubumwe z Abarabu (UAE) n ibindi bikomeje gahunda yo gukwirakwiza telefoni zigezweho, ziramba kandi zihendukiye buri wese. Ubushake bw u Rwanda bwo gutumiza telefoni zakorewe muri Pakistan bwakomojweho na Perezida wa Sena Dr. Kalinda Fran ois-Xavier, mu ruzinduko aheruka kugirira i Islamabad muri Pakistan guhera mu ntangiriro z iki cyumweru. Ku wa Kabiri, ni bwo Dr. Kalinda n itsinda ryari rimuherekeje bahuye na Minisitiri w Ububanyi n Amahanga w agateganyo Jalil Abbas Jilani, baganira ku nzego zirimo ubucuruzi, ishoramari no guhererekanya ubunararibonye bushingiye ku muco. Nanone kandi iryo tsinda ryahuye na Minisitiri w Ikoranabuhanga n Itumanaho w agateganyo Dr. Umar Saif, ari na ho mu ngingo baganiriyeho harimo ijyanye no kuba telefoni zikorerwa muri Pakistan zatangira koherezwa mu Rwanda. Minisitiri Dr. Umar Saif yavuze ko ubushake bw u Rwanda bwo gutumiza telefoni zigezweho zakorewe muri Pakistan buzaganirwaho n inganda  zitandukanye zikora telefoni zigezweho muri icyo gihugu. Yashimangiye ko hakomeje kugaragara ubushake bw ibihugu by amahanga byo gushora no kugura ibikorerwa muri Pakistan, aho ibihugu by Afurika byinshi birimo n u Rwanda bikomeje kwigaragaza nk isoko ryagutse rya telefoni zigezweho zikorewe muri Pakistan. Minisitiri Dr. Umar Saif yongeyeho ko ibiganiro byahise bitangira harebwa uko bashobora guhaza ubusabe bw u Rwanda, kuri ubu rukomeje gahunda yo kugeza telefoni zigezweho ku  ngo zose zo mu Rwanda, intego igomba kugerwaho bitarenze mu mwaka wa 2026. Yashimangiye ko u Rwanda rwitezweho kuba isoko ry ingenzi rya smartphones zikorewe muri Pakistan mu gihe umubano w ibihugu byombi ukomeje kwiyongera mu nzego zitandukanye, by umwihariko urw ubucuruzi. Hagati aho, ku wa Gatatu Dr. Kalinda yanahuye na Perezida wa Pakistan Dr Arif Alvi, bagirana ibiganiro byibanze ku gushima umubano w u Rwanda watangiye muri Nyakanga 1962 ukaba ukomeje gutera imbere mu buryo bugaragara. Dr. Karinda yaboneyeho kumenyesha Perezida wa Pakistan ubutumwa bwa Perezida wa Repubulika y u Rwanda Paul Kagame, bw uko u Rwanda ruteganya gufungura Ambasade yarwo i Islamabad, mu Murwa Mukuru w icyo gihugu. Ni mu gihe kuri ubu u Rwanda ruhagarariwe n Ambasade yarwo ibarizwa i Beijing mu Bushinwa, kandi Pakistan yo yaramaze gufungura Ambasade yayo i Kigali kuva muri Werurwe 2021. NTAWITONDA JEAN CLAUDE
link207: Umuyobozi w Umujyi wa Kigali Wungirije ushinzwe Imiturire n Ibikorwa Remezo, Dr Merard Mpabwanamaguru, yavuze ko kimwe mu bigoranye ari ukubona amakuru y iteganyagihe mu buzima bwa buri munsi. Ibi ngo ni ukugira ngo abaturage bashobore gukora gahunda ihamye y umunsi, igihembwe n umwaka. Bijyana no mu gihe cy ikorwa ry ibishushanyombonera n inyigo z inzu, ingano n icyerekezo cy umuyaga, umwuka, icyerekezo cy amahuhwezi n ingano by imvura kugira ngo inyigo zikorwa zibe zirambye kandi zifite ubudahangarwa. Dr Mpabwanamaguru yagize ati  Ibipimo by iteganyagihe bifasha uhanga inyubako guha inzu icyerekezo gikwiye. Bituma igira urumuri n umwuka ku bwa kamere ndetse bagatuma n uwubaka, yubaka inzu irambye kandi yuje ubudahangarwa. KAYITARE JEAN PAUL
link208: Mu rukerera rw ejo ku wa Mbere tariki 30 Ukwakira 2023, Abakoresha imbuga nkoranyambaga by umwihariko urubuga rwa X rwahoze ari Twitter, bagaragaje akababaro n impungenge batewe n amagambo bavuga ko yuzuye ubugome yavuzwe n umuhungu wa Rachid. Hakuzimana Mahadi ni umuhungu wa Hakuzimana Abdul Rashid ufungiye muri Gereza ya Mageragere mu Karere ka Nyarugenge. Aregwa ibyaha birimo; Guhakana no gupfobya Jenoside yakorewe Abatutsi, Gukurura amacakubiri, gutangaza ibihuha ku rubuga rwa Youtube, Rashid TV, n izindi mbuga. Ibyo yavugiraga kuri Youtube ntibitandukanye n ibyo umuhungu we Hakuzimana yavugiye ku mbuga nkoranyambaga. Mu magambo ye humvikanamo guhakana Jenoside yakorewe Abatutsi kuko avuga ko iyo intambara ije, itareba Abatutsi, Abahutu, Abatwa n Abanyamahanga [ ].Uwiyita Rwanda Facts TV ku mbuga nkoranyambaga, yabwiye Urwego rw Ubugenzacyaha ko atamenyereye ibirebana n amategeko ariko agaragaza ko abana ba Rashid bakomeje gushengura imitima ya benshi. Yagize ati  Simenyereye iby amategeko ariko niba nta ngingo ihana aba bana ba Rashid bakomeje gushengura imitima ya benshi, mbona wenda bakwiye gukeburwa bakigishwa amateka mabi yaturutse kuri ba Se bababyara . Uwiyita Uncle Gobby yasabye ubuyobozi bwa RIB ndetse na Minisiteri y Ubumwe bw Abanyarwanda n Inshingano Mboneragihugu (MINUBUMWE) gufatirana Hakuzimana hakiri kare kugira ngo afashwe guhindura imyumvire igoramye afite mbere y uko ngo igwingira burundu. Njye nk'umubyeyi wabyariye igihugu binteye impungenge cyane ndi kwibaza niba uyu musore atajya ahura n'abandi bana mu mashuri aho yiga cg aho akinira cg aho atuye ahura nabo, asabana nabo akaba nabo atarabahindurira imyumvire mizima ayisimbuza iyi ngengabitekerezo ye igoramye  Akomeza agaragariza izi nzego impungenge afite z aho uyu Hakuzimana ahurira n urungano rwe kuko ngo ashobora kugira Uruhare mu guhindura imyumvire ya bagenzi be. Ati  Njye nk umubyeyi wabyariye igihugu binteye impungenge cyane. Ndi kwibaza niba uyu musore atajya ahura n abandi bana mu mashuri aho yiga, aho akinira, aho atuye, abo ahura nabo, n abo asabana na bo akaba na bo atarabahindurira imyumvire mizima ngo ayisimbuze iyi ngengabitekerezo ye igoramye . Asaba inzego kwiga ku kibazo cy uyu Hakuzimana Mahadi no kureba aho zajya zijyana abana bato bagifite imyumvire isubiza inyuma u Rwanda n Abanyarwanda. Ati  Habe ari ahantu ho kugororera iyi myumvire igoramye, bigishwe amateka y ukuri kugeza bayumvishije neza, bitari ibyo urugendo ruracyari rurerure pe . Minisitiri Dr Bizimana Jean Damasc ne yahamije ko akababaro kabo kumvikana kandi ko u Rwanda rwaciye ingengabitekerezo ya Jenoside. Akomeza agira ati  Kubona hari abato bakirangwa nayo kubera ababyeyi babo, ni inshingano yacu yo kubigisha ukuri nyako kw amateka . Gahunda zo kwigisha amateka n indangagaciro z umuco nyarwanda zirahari kandi zirakorwa, ndetse zizakomeza gukorwa ku buryo buhoraho mu nzego zose. Ariko ntizivanaho uruhare rw ababyeyi. Ni narwo rugomba kuba ishingiro rya byose. Umuryango niwo nkingi y uburere.https://t.co/xPupKlYNDS Dr Bizimana yavuze ko uru rugero rukwiye guha isomo ababyeyi bose ryo kutigisha abana urwango kuko ngo ari ukubaroha mu rwobo. Ashimangira ko gahunda zo kwigisha amateka n indangagaciro z umuco nyarwanda zihari kandi ko zikorwa neza. Avuga ko zizakomeza gukorwa ku buryo buhoraho kandi mu nzego zose. Akomeza agira ati  Ariko ntizivanaho uruhare rw ababyeyi. Ni narwo rugomba kuba ishingiro rya byose. Umuryango ni wo nkingi y uburere . KAYITARE JEAN PAUL
link209: Mu gihe u Rwanda rukomeje gucukumbura ibisubizo by ikoranabuhanga, hagiye kuza  uburyo bushya aho umwana w Umunyarwanda ukivuka azajya ahita abona indangamuntu y ikoranabuhanga (digital ID) ari na yo yitezweho gusimbura izari zisanzwe. Ku ikubitiro, abayobozi bari  bavuze ko izo ndangamuntu zizahabwa gusa abana bafite imyaka iri hejuru y itanu kuzamura, ariko Minisitiri w Ikoranabuhanga no Guhanga Ibishya Ingabire M. Paula yavuze ko izo ndangamunru z ikoranabuhanga zizajya zitangwa umwana akivuka. Ni mu kiganiro cyihariye yagiranye n Ikinyamakuru The New Times ku ya 23 Ukwakira  yagarutse no ku zindi ngingo nk umuyoboro wa 5G, Ubwenge muntu buhangano (Artificial Intelligence/AI), n ibindi byinshi. Yagize ati:  Indangamuntu dufite ubu zihabwa abantu bafite imyaka 16 no hejuru yayo, ariko indangamuntu zigezweho tunejejwe n uko tuzajya tuzitanga kuva umwana akivuka  . Indangamuntu y ikoranabuhanga iteganyijwe ntabwo izatangwa ku  kumenyekanisha abantu gusa, ahubwo izanabyemeza ukoresheje ikoranabuhanga nka biometrics, QR code, cyangwa ibimenyetso byerekana umubare. Minisitiri Ingabire yavuze ko icyiciro kibanziriza kwiyandikisha  kizatangira vuba nubwo nta matariki yagaragaje. Yongeyeho ko ku bijyanye no kuba habikwa amakuru ya nyayo y ibiranga umuntu (biometrics) hazakoreshwa  intoki 10  ndetse no ku mwana ukivuka aba afite ingingo eshatu zitandukanye zizafatwa. Usibye gukorera Abanyarwanda  n abanyamahanga, Minisitiri Ingabire yavuze ko bashaka no gukorera icyiciro cy abantu badafite ubwenegihugu kubera impamvu zitandukanye ariko bakeneye no kubona serivisi zitandukanye. Indangamuntu y ikoranabuhanga izaza mu buryo bubiri; ikarita ifatika ifite QR Code ikubiyemo amakuru y ibiranga umuntu byihariye, yabonwa hakoreshejwe uburyo bw ikoranabuhanga gusa (online) cyangwa budakoreshejwe. Umwaka urashize umushinga w indangamuntu y ikoranabuhanga itewe inkunga  na Banki y Isi aho yatanze miliyoni 40 z amadolari y Amerika azifashishwa mu gihe cy imyaka itanu. Mu mwirondoro usabwa ngo uhabwe iyi ndangamuntu harimo nimero y indangamuntu; izina, igitsina; itariki y amavuko; aho yavukiye; ubwenegihugu; Irangamimerere; n izina ry uwo mwashakanye. Ibindi ni nomero ya telephone niba ihari; Email  niba ihari; aho uba; ifoto ureba imbere; igikumwe cyuzuye hakurikijwe imyaka; gufata imboni (iris scan) ukurikije imyaka; n andi makuru yose afatwa ku mubiri w umuntu  nyuma yo kwemezwa n ubuyobozi. KAMALIZA AGNES
link210: Ubuyobozi bw Urugaga rw Ababaruramari b Umwuga mu Rwanda (ICPAR) bwatangaje ko bugiye gutangiza uburyo bw ikoranabuhanga ryorohereza ababaruramari bashaka kuba ab umwuga mu gihugu kwinjira mu rugaga. Ibi byatangajwe mu kiganiro ICPAR yagiranye n abanyamakuru cyabaye ku wa 24 Ukwakira 2023 mu Karere ka Rusizi, ubwo hizihizwaga imyaka 15 ICPAR imaze itangiye gufasha Abanyarwanda. Perezida akaba n Umuyobozi w Inama Nyobozi ya ICPAR Biraro R. Obadiah, yagarutse ku rugendo rw imyaka 15 ishize ya ICPAR yemeza ko hari byinshi bimaze gukorwa ariko bafite n aho bagomba kugera kandi bazahagera bijyanye n icyerekezo cy Igihugu cyane hifashishijwe ikoranabuhanga. Yavuze ko mu Rwanda mu myaka ya mbere ya 2000 wasangaga Ababaruramari batarenze 3 bigatuma Igihugu kitihuta mu iterambere, ndetse hakiri imbogamizi ku bashoramari kuko nta bakozi bari bizewe mu ibaruramari bari bahari. Ariko ubu ngo ababaruramari b umwuga bararushaho kwiyongera umunsi ku munsi ndetse n abashoramari na bon go ni ko biyongera kuko baba bizeye imicungire y ibyabo. Yagize ati:  Ubwo twatangiraga mu 2008 aari Ababaruramari 98 gusa, kuri ubu tumaze kugira 992. Ni urugendo twakoze rutari rworoshye, ubu barakora mu bigo bitandukanye mu gihugu haba muri Leta cyangwa mu byigenga ni bimwe mu byo twishimira.  Yakomeje avuga ko bifuza kugira Ababaruramari b umwuga bagera ku bihumbi 10 kandi ibi bazabigeraho bifashishije ikoranabuhanga mu myaka igiye kuza. Miramago Amin,  Umuyobozi Mukuru (CEO) wa ICPAR, yavuze ko bateganya kwifashisha murandasi nk uburyo buzorohereza abifuza gukora ibizamini bibinjiza mu Babaruramari b Umwuga bitabagoye ndetse n abifuza kwiga. Yagize ati:  Kugira ngo umubare wiyongere ni uko serivisi zose dutanga zaba zorohereye buri wese kuzigeraho, akazisaba mu mwanya we bitabangamiye akazi cyangwa aho aherereye aandi igihe abishakiye. Turi kubaka ikoranabuhanga ku buryo ushaka gukora ibizamini azajya abikorera ku machini ye bitamusabye gukora ingendo.  Amasomo yose ya CPA na CAT n ibizamini byose nibijya kuri murandasi bikaba byoroheye buri wese bizatuma tugira abatugana benshi, amafaranga asabwa azagabanyuka ndetse babone umwanya wo gukorana natwe bitabasabye kuva mu byo bakoraga.  Miramago Amin yavuze ko iyi gahunda biteganyijwe ko itangira vuba ndetse iri mu mavugurura ya nyuma y imyaka 15 bafasha Igihugu kugira Ababaruramari b Umwuga ndetse n abanyamwuga mu bijyanye no gucunga imari. Mu bindi ICPAR yishimira muri iyi myaka 15 ishize harimo kuba abiga ibaruramari baravuye ku 165 bakagera ku 6730, kuba yarabaye abanyamuryango b Ihuriro Mpuzamahanga ry ababaruramari b Umwuga (International Federation of Accountants IFAC) no kugira uruhare mu ishingwa ry Ihuriro Nyafurika ry Abaruramari b Umwuga (PAFA). Mirango avuga ko ibi byose byahaye amahirwe u Rwanda bituma rwizerwa nk Igihugu washoramo imari ndetse n Abanyarwanda by umwihariko abanyamwuga aho byatanze akazi kenshi n umushahara ukikuba kubera ko bakora ibyo bize hakiyongeraho kwizerwa mu ruhando mpuzamahanga. Ubuyobozi bwa ICPAR kuri ubu burashima Leta y u Rwanda aho binyuze muri Minisiteri y Imari n Igenamigambi ibikorwa byabo byakorwa neza ngo kongera umubare w abaruramari bizabafasha gufasha Abakozi ba Leta ndetse no gufasha Ishoramari ry abikorera ku buryo ubukungu n iterambere bizarushaho kuzamuka bigizweho uruhare n abanyamwuga. NTAWITONDA JEAN CLAUDE
link211: Imyaka 25 irashize Sosiyete y Itumanaho ya MTN ihatanye mu bigo bitatu by itumanaho byapiganiye guhabwa uruhushya rwo gukorera mu Rwanda, nyuma y imyaka ine Igihugu cyari kimaze kivuye muri Jenoside yakorewe Abatutsi mu 1994. Perezida wa Repubulika y u Rwanda Paul Kagame, yahishuye impaka zabaye mu Nama y Abaminisitiri mbere yo kwemeza ko MTN ari yo ikwiye guhabwa iryo soko mu gihe umubare munini w abagize Guverinoma wari wafashe icyemezo cyo kuritanga nk igihembo ku Munyarwanda watanze ubufasha bukomeye mu rugamba rwo kubohora Igihugu. Perezida Kagame yagarutse kuri ayo mateka ku wa Gatatu taliki ya 18 Ukwakira,  mu birori byo kwizihiza isabukuru y imyaka 25 MTN imaze ikorera mu Rwanda, kuri ubu ikaba imaze kuba ubukombe mu gutanga serivisi z ikoranabuhanga zigezweho. Yavuze ko mu bigo byapiganwaga harimo kimwe cy Umunyarwanda wari ufite ikoranabuhanga rishaje (analogue), icya kabiri ari MTN yo muri Afurika y Epfo ikindi ari icyo muri Malaysia, aho byombi byari bifite ikoranabuhanga rijyanye n igihe rya (digital). Ati:  Ubwo byageraga mu Nama y Abaminisitiri, hari amajwi yazamutse ati tugomba guha uruhushya uwo wari ufite ikoranabuhanga rishaje. Telefoni zari nini cyane wagombaga kuziterura n amaboko yombi kugira ngo witabe. Icyari kirimo ni uko nyiri icyo kigo yari Umunyarwanda, icya kabiri yaradufashije mu rugamba rwo kubohora Igihugu, yajyaga aduha amafaranga. Umubare munini w abagize Inama y Abaminisitiri waravuze uti dukwiriye guhemba uyu muntu nyiri iki kigo tukamuha uruhushya rwo gukora.  Nubwo abenshi mu bagize Inama y Abaminisitiri babonaga icyo cyemezo ari cyo gikwiye Perezida Kagame, wari visi Perezida icyo gihe, yari acecetse ariko bigezeho azamura ikiganza. Ati:  Nk umuntu wari ukirimo kwiga ibintu byinshi, nazamuye ikiganza nshiye bugufi menyesha Inama y Abaminisitiri ko ndimo gusaba kutemeranywa na bo kubera ko icyo twarimo mu Nama y Abaminisitiri kwari ugushaka ikoranabuhanga rishobora kudufasha neza  Narababwiye nti ntabwo twateraniye hano tuje kuvuga ku bunyarwanda bw ikigo kirimo gupiganwa. Reka ibyo tubishyire ku ruhande turebe icy ingenzi.  Icyo gihe ngo habayeho impaka nyinshi ndetse icyo gitekerezo bamwe batangira kukirwanya ariko byaje kurangira ya Sosiyete y Umunyarwanda ishyizwe ku ruhande kuko itari yujuje ibisabwa byari bikenewe, hasigara MTN n indi sosiyete yo muri Malaysia.  [ ] Ikigo cya gatatu abantu bari bashyize imbere cyashyizwe ku ruhande, ndababwira nti niba mukeneye guhemba abantu badufashije mu rugamba hari inzira nyinshi zo kubikora. Reka dushake ubundi buryo ariko butari ubu.  Perezida Kagame yavuze ko binejeje kuba uyu munsi MTN yizihiza isabukuru y imyaka 25, ashimira iyo sosiyete ku cyizere yagiriye Igihugu cyarimo kiva ku busa, uyu munsi hakaba hari amamiliyoni y Abanyarwanda bakoresha umuyoboro wa MTN ndetse na serivisi z imari itanga binyuze muri MTN Mobile Money. Amafoto: Village Urugwiro NTAWITONDA JEAN CLAUDE
link212: Airtel Rwanda ku bufatanye n Ishami ry Umuryango w Abibumbye ryita ku bana (UNICEF) batangije ku mugaragaro gahunda yo gutanga interineti y ubuntu mu bigo by amashuri. Ni gahunda igamije kubyorohereza gutanga amasomo hakoreshejwe ikoranabuhanga. Umuhango watangiriye muri G.S Busanza iherereye mu Murenge wa Kanombe, mu Karere ka Kicukiro mu Mujyi wa Kigali, ku gicamunsi cy ejo ku wa Kabiri tariki 17 Ukwakira 2023. Ni muri gahunda y imyaka itanu aho Airtel Rwanda na UNICEF bazageza interineti ya 4G mu bigo by amashuri. Abarimu n abanyeshuri bazajya bahabwa ibikoresho bibafasha mu masomo yabo hakoreshejwe ikoranabuhanga birimo interineti y ubuntu kuri buri wese. Bandirimba Emmanuel, Umuyobozi wa G.S Busanza, avuga ko ari ibyishimo kuri iri shuri ndetse n abarituriye kuba bazungukira kuri interineti bahawe.Yagize ati  Igiye kudufasha cyane cyane ku ruhande rw abarimu mu kunoza imitegurire y amasomo yabo ndetse no kugabanya umwanya byabatwaraga cyane ko bandikaga ariko ubu bagiye kujya babikorera kuri interineti . Umwihariko w iri shuri, avuga ko buri mwarimu afite mudasobwa bityo ko igihe bamaraga bategura amasomo kizagabanyuka. Akomeza agira ati:  Ikindi interineti izafasha abanyeshuri, ni uguhanga udushya cyane ko bazaba bafite amahirwe yo kwegera interineti byoroshye kuruta uko bajyaga babikorera mu rugo . Imbogamizi bahuraga na zo ni iz uko bafite abanyeshuri 3,055 bityo ko iyo bagiye kuri interineti icyarimwe ikigo cyabaga gifite, bamwe bayibonaga abandi ntibayibone bitewe n umubare mwinshi wahuriraga kuri interineti. Ubuyobozi bw ishuri buvuga ko bwahawe GB 500 izakomeza kwiyongera bitewe n uko bakoresha interineti. Emeka Oparah, Umuyobozi muri Airtel Africa, yavuze ko batewe ishema no gutanga serivisi zifitiye akamaro umunyeshuri zirimo kumufasha kwiga hakoreshejwe ikoranabuhanga. Ati  Ni igikorwa twifuza ko kizaguka kigere kure uko tuzagenda dutera intambwe . Yashimiye ubufatanye hagati ya UNICEF na Guverinoma y u Rwanda binyuze muri Minisiteri y Uburezi na Minisiteri y Ikoranabuhanga na Inovasiyo kugira ngo iyo gahunda igerweho. Min Yuan, Umuyobozi wungirije wa UNICEF mu Rwanda, yavuze ko uburezi ari icyibanze UNICEF yitaho kuko igera ku bana bose ku Isi. Ati  Uburezi ni ingenzi cyane, ari yo mpamvu n igihugu cyashyizeho intego. Uko Abanyarwanda biga cyane ni nako bagira ubumenyi ni ko n igihugu cyubaka ejo hazaza heza . Yavuze ko hari abana biga mu mashuri abanza basibiye, abandi barivamo. Gutanga interineti mu kigo cy ishuri ngo biratuma abana bakunda ishuri kurushaho kandi batsinde. Gahunda ya Airtel Africa na UNICEF yo kugeza ibikoresho byifashishwa mu masomo hakoreshejwe ikoranabuhanga, yashowemo asaga miliyoni 50 z amadolari y Amerika (Asaga Miliyari 60Frw) mu myaka itanu izamara. Biteganyijwe ko iyi gahunda izafasha abarimu 12,000 n abanyeshuri bo mu bigo 20 by amashuri abanza n ayisumbuye mu Rwanda. Foto UNICEF KAYITARE JEAN PAUL
link213: Kuri uyu wa Kabiri tariki 17 Ukwakira, Perezida Paul Kagame yatangije Inama Mpuzamahanga ku itumanaho rigendanwa (Mobile World Congress) itegurwa n Ikigo gihuza ibigo bitanga serivisi z itumanaho (GSMA). Inama yitabiriwe n abasaga 3 000 barimo Umuyobozi Mukuru wa GSM, Mats Granryd na Minisitiri w Ikoranabuhanga na Inovasiyo, Ingabire Musoni Paula, abayobozi b ibigo by itumanaho bitandukanye bikorera ku Mugabane wa Afurika n abandi bakora mu nzego z ikoranabuhanga mu by itumanaho. Muri iyi nama, Perezida Kagame yavuze ko ibihe by amage ndetse n ibyorezo Isi inyuramo, ari ikimenyetso cy imbaraga zikwiye gushyirwa mu ikoranabuhanga ndetse n ubufatanye bukwiye kuranga abatuye Isi kuri iyi ngingo. Yagize ati  Icyorezo [cya COVID-19] cyatumye habaho kongera umuvuduko wo gusingira ikiragano gishya cy iterambere riyobowe n ikoranabuhanga. Ba rwiyemezamirimo bacu bakiri bato, ni bo bayoboye izi mpinduka kandi dukomeje kubashyigikira . Yatanze urugero rw uko ikoranabuhanga mu by imari ritangiye gukora itandukaniro mu buzima bwa buri munsi bw abaturage. Amahirwe ari mu ikoranabuhanga mu rwego rw ubuzima hagamijwe guhindura uru rwego, na yo ngo ni ikintu kigaragaza. Ati  Ibi bisobanuye ko tugomba gukuraho ibyuho mu bijyanye no kugera ku ikoranabuhanga, bikaba bigaragaza ko ari ikintu cyihutirwa ku banyafurika benshi bitarageraho. Kuri ubu Afurika ifite umuvuduko mu gukwirakwiza itumanaho rya telefoni ngendanwa kurusha ahandi hose ku Isi, ariko turacyafite urugendo rurerure . Perezida Kagame yavuze ko hakiri ibibazo byinshi abantu bakwiye guhangana nabyo, nko kwishyira hamwe kw ibihugu byubakiye ku murongo mugari w itumanaho wihuta. Afurika Yunze Ubumwe na Smart Africa ni inzego z ingenzi ziyoboye gahunda y ikoranabuhanga akaba ari byo Afurika yishimira by umwihariko ubufatanye bw inzego zitandukanye. Ibi byagera ku musaruro wisumbuyeho kurushaho binyuze mu gukorera hamwe. Yashimiye Airtel Rwanda mu gutuma 4G igera hafi kuri buri muturarwanda ku giciro yakwigondera binyuze muri gahunda nshya yatangijwe ku munsi w ejo. Hakwiye gukomeza gushyira imbere ubumenyi mu bijyanye n ikoranabuhanga ryifashisha murandasi. Akomeza agira ati:  Ku rwego rw Isi nabwo turimo turabona imbaraga zishyirwa mu gushyigikira Afurika kugira ngo igere ku mpinduka zishingiye ku ikoranabuhanga . Ku rundi ruhande, gahunda yatangijwe n Umuryango Mpuzamahanga w Itumanaho ITU umwaka u ushize, ngo ni urugero rwiza. Kugeza ubu hakozwe umuhigo wo gukusanya miliyari ebyiri z amadolari kandi bizafasha abaturage benshi bazagerwaho n ikoranabuhanga. Yashimiye ITU iyobowe na Doreen Bogdan-Martin ku bwo kuba nyambere muri iri huriro. Ati:  Niba hari isomo rimwe twakura mu cyorezo, ni uko mu bijyanye n ibihe by amage tugomba gushaka icyita rusange, ibyo ni byo byonyine bizadufasha kubaka ahazaza heza twese dukwiriye . Umuyobozi Mukuru wa GSMA Mats Granryd mu ijambo rye rifungura ku mugaragaro yavuze ko hashize imyaka 36 telefoni ya mbere ikorewe ku mugabane wa Afurika. Yavuze ko iterambere ryo gukora no gukoresha telefoni ryazamutse ku buryo bugaragara mu gace ko munsi y ubutayu bwa Sahara, aho abagera kuri miliyoni 490 bakoresha telefoni. Yagize ati  Gusa iyi mibare ihagarariwe na 43% by abaturage b aka gace. Ikindi ni uko muri abo tuvuze haruguru, umuntu umwe muri bane batuye muri aka gace, ari we ukoresha telefoni ifite interineti. Ni muri urwo rwego MWC Kigali igamije gushyiraho ihuriro ry abafata ibyemezo n abayobozi mu by itumanaho bakicarana bakarebera hamwe uburyo bwo kwihutisha iterambere rya Afurika mu ikoranabuhanga, kuziba icyuho cy abadakoresha telefoni, ariko cyane cyane harebwa uburyo buri wese utuye muri aka gace yagerwaho n inyungu zo gukoresha interneti igendanwa . Agaragaza ko MWC y uyu mwaka ifatanyije n ibindi bikorwa bibiri birimo Inama Nyafurika y ikoranabuhanga mu buvuzi  Afurika HealthTech  na Smart Africa. Inama Nyafurika y ikoranabuhanga mu buvuzi izerekana imbaraga zo guhanga udushya mu rwego rw ubuvuzi muri Afurika binyuze muri gahunda y ibiganiro bizaba mu minsi itatu. U Rwanda ni cyo gihugu cya mbere muri Afurika cyakiriye iyi nama yigirwamo ingingo zitandukanye z ikoranabuhanga mu by itumanaho zirimo internet, ubwenge bw ubukorano n ibindi. KAYITARE JEAN PAUL
link214: Perezida wa Repubulika y u Rwanda Paul Kagame yashimiye Sosiete y itumanaho Airtel Rwanda n iya MTN Rwanda bikomeje kwegereza Abanyarwanda ihuzanzira rya internet inyaruka ya 4G ihendutse, bikajyana no kubagezaho telefoni za make ziyikoresha. Ni mu gihe ubusanzwe wasangaga telefoni zikoresha uwo muyoboro ziganjemo izihenze ku buryo abaturage bafite ubushobozi buciriritse badashobora kuzigondera, mu gihe serivisi zitangirwa ku ikoranabuhanga zikomeje kwiyongera mu Rwanda. Perezida Kagame yashimiye izo sosiyete z itumanaho  mu ijambo yagejeje ku bitabiriye Inama Mpuzamahanga y Ihuriro ry Abakora mu Itumanaho rya Telefoni Ngendanwa ku Isi (MWC), iteraniye i Kigali guhera kuri uyu wa Kabiri taliki ya 17 kugeza ku ya 19 Ukwakira 2023. Perezida Kagame yagize ati:  Ndagira ngo nshimire Airtel Rwanda yegereje igiciro cya internet ya 4G hafi kuri buri munyarwanda wese, muri gahunda nshya yatangajwe ejo  MTN Rwanda na yo yamaze kwegereza ibiciro nk ibyo ku bafatabuguzi bayo. Iyo na yo ni indi nkuru nziza. Turashimira MTN.  Ku italiki ya 16 Ukwakira 2023, ni bwo mu Karere ka Kayonza Sosiyete y Itumanaho ya Airtel yatanze telefoni zigezweho 1,573 zifata umuyoboro wa internet inyaruka 4G, muri gahunda ya  Connect Rwanda igamije kugeza ikoranabuhanga rya telefoni zigezweho ku Banyarwanda bose. Biteganyijwe ko muri iki cyiciro cya kabiri cy iyo gahunda  hazatangwa izigera kuri Miliyoni imwe mu gihugu hose ari na ko abafite ubushobozi bwo kwihahira telefoni za make barushaho kuzigura. Ni gahunda izikomeza aho bitaganyijwe ko bizageza mu mwaka wa 2027 buri munyarwanda afite Telefoni ngendanwa ikoresha 4G. Ibarura Rusange ry abaturage n imiturire riheruka ryagaragaje ko ingo 24% gusa ari zo zirimo nibura telefoni imwe igezweho hakaba hari ingamba z uko bitarenze mu mwaka wa 2027 telefoni zigezweho zizagera mu ngo zose 100%. Imibare itangwa na MINICT muri ubu umuyoboro wa internet wa 2G na 3G uri hejuru ya 90% mu gihe ugera ku baturage bari hejuru ya 92.6%. Umuyoboro wa 4 bivugwa ko umaze kugezwa ku kigero cya 95.2% mu gihugu hose ndetse ukaba ushobora kugera ku baturage bangana na 97.2%. Kuri ubu abakoresha internet mu gihugu babarirwa ku kigero cya 58.3% mu gihe 16% ari bo bakoresha umuyoboro wa 4G. Raporo ya vuba ya RURA igaragaza ko abatunze telefoni zigendanwa muri rusange babarirwa ku kigero cya 78.8% aho abasaga miliyoni 9.5 bazikoresha mu buzima bwabo bwa buri munsi. ZIGAMA THEONESTE
link215: Minisiteri y Ikoranabuhanga no guhanga Ibishya (MINICT) yatangaje ko Leta yashyizeho Intore mu ikoranabuhanga, abarimu bahugura  abatazi gusoma no kwandika, gukoresha telefoni zigezweho (smartphones), mu rwego rwo guharanira ko buri Munyarwanda wese aryoherwa n inyungu zitanga. Abo barimu ni urubyiruko rwahawe akazi kugira ngo ruhugure abo bantu batazi gusoma no kwandika ku bumenyi bw ibanze bwo gukoresha telefoni zigezweho no gukoresha ikoranabuhanga rigezweho muri rusange. Abo barimu batangiye ari 100 mu Mirenge itandukanye mu Gihugu, ariko kuri ubu hongeweho abandi barenga 1000 nyuma y uko Leta y u Rwanda n abafatanyabikorwa batandukanye bakomeje gahunda ya Connect Rwanda yo kugeza smartphones mu ngo z Abanyarwanda bose, mu gihe intego ari iyo kugeza izo telefoni ku Banyarwanda 100% bitarenze mu 2027. Muri abo bafatanyabikorwa harimo Ikigo cy Itumanaho Airtel Rwanda cyiyemeje gutanga telefoni zigezweho zifata umuyoboro wa internet inyaruka ya 4G zigura amafaranga y u Rwanda 20,000. Kalema Goldon Umuyobozi Mukuru ushinzwe Ikoranabuhanga muri Minisiteri y Ikoranabuhanga no guhanga Ibishya (MNIICT), yijeje Abanyarwanda batazi gusoma no kwandika ko bashyiriweho uburyo bwiza bwo kubigisha gukoresha ikoranabuhanga. Kalema Goldon amara impungenge ko icyo bagitekerejeho bagishakira igisubizo. Ati:  Twatekereje gushyiraho Intore mu ikoranabuhanga, abo ni urubyiruko rwahawe akazi bahemberwa bashyizwe mu Mirenge hirya no hino, akazi kabo ni uguhugura abaturage kugira ngo bagire ubumenyi bw ibanze mu gukoresha ikoranabuhanga.  Ibarura Rusange ry abaturage n imiturire riheruka ryagaragaje ko ingo 24% gusa ari zo zirimo nibura telefoni imwe igezweho hakaba hari ingamba z uko bitarenze mu mwaka wa 2027 telefoni zigezweho zizagera mu ngo zose 100%. Imibare itangwa na MINICT muri ubu umuyoboro wa internet wa 2G na 3G uri hejuru ya 90% mu gihe ugera ku baturage bari hejuru ya 92.6%. Umuyoboro wa 4 bivugwa ko umaze kugezwa ku kigero cya 95.2% mu gihugu hose ndetse ukaba ushobora kugera ku baturage bangana na 97.2%. Kuri ubu abakoresha internet mu gihugu babarirwa ku kigero cya 58.3% mu gihe 16% ari bo bakoresha umuyoboro wa 4G. Raporo ya vuba ya RURA igaragaza ko abatunze telefoni zigendanwa muri rusange babarirwa ku kigero cya 78.8% aho abasaga miliyoni 9.5 bazikoresha mu buzima bwabo bwa buri munsi. KAMALIZA AGNES
link216: Bamwe mu bagore bo mu Karere ka kayonza baravuga ko nyuma y igihe barasigaye inyuma mu ikoranabuhanga kubera kutagira telefone zigezweho, ubu baruhutse ingendo bakoraga bajya gushaka serivisi kuko bagiye kujya babyikorera binyuze ku zo batangiye guhabwa. Mukamana Theodosia ni umuturage utuye mu Kagari ka Musumba mu Murenge wa Nyamirama mu Karere ka Kayonza, yavuze ko mu myaka yose abayeho ari bwo bwa mbere akoresheje telefone bitewe no kutamenya umumaro w ikoranabuhanga kugera ubwo bagenzi be babana mu matsinda babimushishikarije. Yavuze ko ikibazo kitari amikoro make ahubwo byaterwaga n imyumvire yo kutajyana n ibigezweho. Mukamana yavuze ko kudatunga telefoni byamugiragaho ingaruko zo gutira icyo yifuza ntakibonere igihe ashakiye. Yagize ati:  Ni ubwa mbere ngiye gutunga telefoni kuko ubusanzwe numvaga iy umugabo wange ihagije. Iyo yagiraga urugendo rumara iminsi najyaga mu baturanyi gutira telefoni yo kumuhamagara ngo menye niba yagezeyo cyangwa we agahamagara abaturanyi nkajya kumwitaba . Uko gusiragira mu baturanyi ajya gutira telefoni yo guhamagara ngo ni byo byatumye afata umwanzuro wo kugura iye. Yagize ati:  Urumva baransuzuguraga cyangwa bakayinyima bambwira ngo nta muriro ifite, ubundi ngo amayinite yashize ndetse nabasaba kuyaguriraho rimwe na rimwe bakabyanga. Byarambabaje mbiganiriza umutware wanjye ko nifuza gutunga telefoni yanjye ariko ambera imfura arabyemera. Ubu uyu munsi rero telefoni ifite ikoranabuhanga nanjye ndayitahanye.  Nyuma yo guhabwa telefone zigezweho mu cyiciro cya kabiri cya gahunda ya Connect Rwanda; kuri ubu, bamwe mu bagore bo mu Karere ka Kayonza bavuga ko bigiye kubafasha kwikemurira serivisi bakeneraga ziri mu ikoranabuhanga no kugabanya amatike batakazaga bajya kuzishaka bakayakoresha ibindi bibateza imbere. Ishimwe Marie Aime yaturutse i Rwinkavu muri Kayonza yavuze ko agiye kujya akoresha murandasi ari we ndetse akamenya amakuru agezweho n iterambere aho rigeze. Yagize ati:  Kuba ntari mfite telefoni ikoresha ikoranabuhanga byantwaraga amafaranga menshi y urugendo njya gushaka serivisi ahari Irembo, imvura yaba yaguye izo gahunda nkazihagarika ariko ubu nanjye nzajya mbyikorera ntavuye mu rugo. Ubu amakuru numva nzajya nyabona kuri YouTube ndetse n inkuru ntumvise nzishake mu binyamakuru byandika.  Guverineri w Intara y Iburasirazuba CG (Rtd) Gasana K.Emmanuel, yavuze ko kuba abaturage bahawe telefoni ari amahirwe igihugu kiba cyahaye abaturage kandi ari igikorwa cyo kwishimira. Yagize ati:  Ni amahirwe ataboneka kenshi ariko by umwihariko nk iguhugu cyacu n Umukuru w Igihugu aba yatugeneye akatwoherereza intumwa kugira ngo duhure dukoresha ikoranabuhanga. Nk Intara ifite abaturage barenga miliyoni 3.5 ariko bakaba batekereje guhera ino ni amahirwe adasanzwe n inyunganizi ikomeye.  Minisitiri w Ikoranabuhanga no guhanga Ibishya Ingabire Musoni Paula, yavuze ko kuva ubukangurambaga bwa #ConnectRwanda bwatangira abaturage bagiye bagaragaza ko ibiciro by amatelefoni akoresheje ikoranabuhanga biri hejuru ariko izi mbogamizi zikaba ziri gushakirwa igisubizo binyuze mu bafatanyabikorwa mu bigo by itumanaho. Yagize ati:  Twatangije igikorwa cya Connect Rwanda kigamije ubukangurambaga ku gutunga telefoni zigezweho no gukoresha amahirwe yabo no kurebera hamwe imbogamizi zituma Abanyarwanda babayeho badafite telefoni zigezweho. Mwabonye ko mu mibare y abaturarwanda batunze telefoni zigezweho batarenga 23%. Bivuze ko kubona amakuru kuri serivisi z ikoranabuhanga batayabona mu buryo buboroheye ari yo mpamvu usanga Ingo nyinshi zifashisha aba agents. Ubu bukangurambaga bwatumye dushaka abafatanyabikorwa mu bigo by itumanaho kugira ngo tubone uko twakemura ikibazo kijyanye n ibiciro byo kugura  Smart Phone  na serivisi z ikoranabuhanga muri rusange.  Minisitiri Ingabire yasabye abaturage bari gufashwa kubona telefoni mu buryo buhendutse kubyaza umusaruro serivisi zitangwa hifashishijwe ikoranabuhanga na murandasi. Ibarura rusange ryo mu 2022, ryagaragaje ko abagore bakoresha ikoranabuhanga bangana na 48% naho abagabo bakaba ari 52%. Intego ni uko abaturage bakoresha ikoranabuhanga bakikemurira serivisi ziri ku rubuga rw Irembo n izindi zitangwa hakoreshejwe ikoranabuhanga. Mu rwego rwo kugera kuri iyi ntego hakomeje gutangwa telefone zigezweho ku batabasha kuzigurira, mu Karere ka Kayonza hatanzwe telefoni za Sosiyete y Itumanaho ya Airtel yatanze telefoni zigezweho 1,573 zifata umuyoboro wa internet inyaruka 4G, muri gahunda ya  #ConnectRwanda2.0.  Bikaba biteganyijwe ko hazatangwa izigera kuri Miliyoni imwe mu gihugu hose. NSHIMIYIMANA FAUSTIN
link217: Abategura inama y Ishyirahamwe ryimakaza itumanaho rya telefoni ku Isi (GSMA/Global System for Mobile Communications Association) batangaje ko Perezida wa Repubulika Paul Kagame afungura ku mugaragaro iyo nama y iminsi itatu itangira kuri uyu wa Kabiri tariki 17-19 Ukwakira 2023. Ni inama mpuzamahanga ihuriza hamwe abayobozi mu nzego za Leta n abikorera, bagiye guhurira i Kigali muri Kigali Convention Center (KCC). Iritabirwa n abagera ku 3,000 baturutse hirya no hino ku Isi bo mu nzego za Leta n abikorera mu itumanaho mu bigo byinshi bitanga serivisi z itumanaho rya telefoni n ikoranabuhanga. Inama yiga ku iterambere ry ikoranabuhanga rya  telefoni itegurwa n abafatanyabikorwa batandukanye. Ubuyobozi bwa GSMA buterwa ishema n uko bushyigikiwe n ibigo mpuzamahanga n ibyo mu Karere birimo MasterCard, MTN, Orange, ZTE, ASVL Summit 2022 na Smart Africa. GSMA ni Ishyirahamwe Mpuzamahanga rihuza uruhererekane rw itumanaho rya telefoni rugamije kuvumbura, guhanga no gutanga  umusingi w udushya dushyigikira ubucuruzi n impinduka zikenewe muri sosiyete. Intumbero nyamukuru yayo ni iyo gufungura burundu imbaraga zo kubona ihuzanzira rya telefoni ku Isi kugira ngo abantu, inganda na Sosiyete bikomeze kwiteza imbere bihujwe n ikoranabuhanga. GSMA ihagarariye ibindi bigo bitanga serivisi z itumanaho rya telefoni n imiryango yose ikora mu ruhererekane rw itumanano rya telefoni n inganda zishamikiyeho, giharanira ko itumanaho rya telefoni ribyazwa umusaruro mu nyungu rusange, kwagura serivisi z inganda no gutanga ibisubizo bigera ku baturage benshi, mu bihugu byose. Ibyo bikorwa biba bikubiyemo no kwimakaza Politiki zikemura imbogamizi zikomeye kurusha izindi Isi ihanganye na zo, kugaragaza ikoranabuhanga nk umusingi w iterambere, n uburyo telefoni ifasha kwagura urubuga ruhuza rubanda. Inama y iki cyiciro yaherukaga kubera i Kigali hagati y itariki ya 25 na 27 Ukwakira 2022. KAYITARE JEAN PAUL
link218: Komisiyo y Igihugu ikorana n Ishami ry Umuryango w Abibumbye ryita ku Burezi, Ubumenyi n Umuco (CNRU), UNESCO, Minisiteri y Ikoranabuhanga na Inovasiyo (MINICT) barigira hamwe ku mikoreshereze y ikoranabuhanga ry ubwenge muntu buhangano (AI). Inzego zitandukanye zifite aho zihuriye n ikoranabuhanga ziteraniye mu nama y iminsi ibiri yiga kuri Politiki nshya y imikoreshereze y ubwenge buhangano (Artificial Intelligence). Mutesa Albert, Umunyamabanga Mukuru wa Komisiyo y igihugu ikorana na UNESCO (CNRU), avuga ko iyi nama yo ku rwego rw Igihugu yateguwe na CNRU ku nkunga ya UNESCO na Komisiyo y Abadage ikorana na UNESCO. Muri iyi nama harareberwa hamwe inama UNESCO igira ibihugu bitandukanye. Mutesa agaragaza ko hari inyigo yakozwe mu minsi ishize ijyanye no kugira ngo abantu batandukanye ndetse n ibihugu bamenye uko bitwara mu gukoresha ubumenyi buhangano. Yagize ati:  Ubwo bumenyi tububona mu burezi, mu bumenyi butandukanye bujyanye n ubuhinzi, mu buryo bwo kuvura, ubumenyi bujyanye no gutwara abantu n ibintu. Ni ubumenyi ubona ahantu hose kandi buyobora Isi. Byabaye ngombwa kugira ngo UNESCO ifate iya mbere ishyireho amabwiriza ngengamyitwarire y Ubumenyi buhangano (Ethics of Artificial Intelligence). Ni ingamba z ukuntu abantu bakwiye kumenya uko babyitwaramo, agaciro bifite, ukuntu bakorana, ukuntu bakuzuzanya kugira ngo birusheho kuba byagira akamaro kandi abantu bagakorana neza, hatagize abahutaza abandi. Ibintu nka biriya byose bijyanye n ubumenyi iyo bitagenzuwe neza cyangwa se ngo bihabwe umurongo umeze neza, bishobora kuba byagira ingaruka zitari nziza . Muvunyi Victor, Umukozi wa Minisiteri y Ikoranabuhanga na Inovasiyo ushinzwe ikoranabuhanga ryaduka, atanga urugero rw uko imbonwa z umuntu (Data) zidashobora kujya ahagaragara atabizi cyangwa atamenyeshejwe, iryo akaba ari ihame. Ati:  Ukora iryo koranabuhanga ry ubwenge buhangano agomba kumenya ko hari amategeko abigenga cyane ko hari uburyo bikorwamo. Turagira ngo turebe ko aya mabwiriza agomba gukurikizwa cyane cyane ko bifite ikintu cy ubwenge buhangano . Akomeza agira ati:  Niba icyemezo gifashwe n imashini, ese iyo kitanyuze umuntu ibyo bibazwa nde, bikurikiza iki, ese ntibitonesha bamwe ngo bibuze abandi? Ingero zirahari aho byatangiye bikoreshwa mu mahanga hari ubwo bavugaga ko bidashobora kurengera abantu b uruhu runaka bijyanye n imbonwa bafite. Nko muri polisi hashobora kuba harimo ibyaha byinshi by abantu bafite uruhu runaka noneho kubera ko imashini itazi umuntu runaka ariko ifite izo mbonwa (Data) igatangira kugucira urubanza bitewe n urwo ruhu rusa n urw abakoze ibyaha. Ibyo ni byo byatumye abahanga cyangwa abantu bafite inshingano mu kunoza ikoranabuhanga bashyiraho iyo mirongo kugira ngo ayo makosa atagenda yisubiramo . U Rwanda rukomeje guteza imbere ikoranabuhanga ndetse no kuryifashisha kugira ngo ruteze imbere ibindi byiciro. Inama y iminsi ibiri ihuje inzego zifite aho zihuriye n ikoranabuhanga, irasoza imirimo yayo kuri uyu wa Gatatu tariki 27 Nzeri 2023, mu Mujyi wa Kigali. KAYITARE JEAN PAUL
link219: Ikigo cy Ubwishingizi bw Ubuzima, Eden Care Medical, kimaze amezi umunani gikorera mu Rwanda cyatangaje ko cyatangiye ikoranabuhanga rifasha gukurikirana ubuzima bw umukozi. Iryo koranabuhanga rikoreshwa n umukozi wifuza kumenya uko ubuzima bwo mu mutwe n ubundi bujyanye n imiterere buhagaze, akanyura ku rubuga rwa Eden Care maze agasuzumwa n abaganga b inzobere maze ubutumwa bukanyura ku ikoranabuhanga. Rudahinduka Kevin, Umuyobozi Mukuru wa Eden Care Medical mu Rwanda yavuze ko iri koranabuhanga rizafasha kumenya ubuzima bw umukozi mu kigo gikorana na Eden Care. Byagarutsweho ku wa Kane tariki 21 Nzeri 2023 mu kiganiro n abanyamakuru, aho Eden Care Medical ikorera mu Karere ka Nyarugenge mu Mujyi wa Kigali. Rudahinduka agaragaza ko bimwe mu byo umukozi azajya akurikiranwaho mu buzima bwe ari ukumenya uko ahagaze, umubyibuho, isuzumwa ry indwara zo mu mutwe, ubujyanama no gusuzuma indwara zitandura. Akomeza agira ati:  Ndasaba abaturage kugira ubuzima bwiza bidasabye ko bihutira kwa muganga ahubwo nibakore imyitozo ngororamubiri no gukora imyitozo yoroheje mu gihe bari mu kazi . Ubuyobozi bwa Eden Care buvuga ko gutwara umukozi kwa muganga bidahagije akaba ari yo mpamvu ngo muri serivisi batanga hiyongereyeho abishyuye ubwishingizi bajya no mu nzu zikorerwamo imyitozo ngororamubiri. Moses Mukundi, umuyobozi wa Eden Care ku Isi akaba ari na we wayitangije, avuga ko buri Cyumweru bagenzura uko ubuzima bw abanyamuryango ba Eden Care bahagaze. Ku rundi ruhande, Rudahinduka umuyobozi wa Eden Care mu Rwanda asobanura ko bitewe n uko umukozi ahagaze, bamwegera bakamuganiriza. Akomeza agira ati:  Abayobozi bashinzwe abakozi mu bigo bakoreramo, babona raporo z urwego abakozi babo bariho mu bijyanye n ubuzima. Buri mezi 4 tugirana inama n abayobozi bashinzwe abakozi hanyuma tugafata ingamba . Abakoresha ubwishingizi bwa Eden Care ngo ntibisaba ko bahabwa impapuro mu gihe bagiye kubonana na muganga, ahubwo hakoreshwa ikoranabuhanga. Kugeza ubu abantu ku giti cyabo ntibaritabira gukoresha ubwishingizi bwa Eden Care ahubwo ibigo by abikorera ndetse n ibya Leta ni byo byitabira kubukoresha, nkuko Rudahinduka yabitangarije Imvaho Nshya. Uwishyuye ubwishingizi muri Eden Care aba ashobora kwishyura ubwishingizi bwamufasha kwivuriza mu Rwanda, mu Muryango w Afurika y Iburasirazuba cyangwa akaba yakwivuriza mu mahanga. KAYITARE JEAN PAUL
link220: Perezida wa Repubulika y u Rwanda Paul Kagame, yavuze ko ikoranabuhanga ry ubwenge muntu butari karemano rizwi nka  Artificial Intelligence (AI)  rikwiye gukorera abatuye Isi aho kubarwanya nk uko bigenda bikwirakwizwa n abantu bavuga ko rishobora kuzaba igikoresho gikomeye giteza akaga katigeze kabaho mu Isi ya muntu. Iryo koranabuhanga rizajyana n amarobo afite ubwenge n imbaraga birenze iby abantu, ku buryo ari ryo rishobora kwiharira imirimo myinsi abantu bari bamenyereye gukora mu buzima bwabo bwa buri munsi. Perezida Kagame kuri iki Cyumweru, yibukije abatuye Isi ko bakwiye guhora bazirikana ko iryo koranabuhanga rigomba kubakorera aho gukora ribarwanya, aboneraho gushima ubuyobozi bw Ikigo Mpuzamahanga cy Itumanaho (ITU) cyatumije inama yiga ku gukoresha ikoranabuhanga ry Ubwenge butari karemano mu guharanira ibyiza muri uyu mwaka. Yabigarutseho mu ijambo yagejeje ku bitabiriye ibiganiro bigaruka ku ruhare rw Ikoranabuhanga mu kugera ku Ntego z Iterambere Rirambye (SDGs) i New York muri Leta Zunze Ubumwe z Amerika (USA), byabimburiye Inama y Inteko Rusange y Umuryango w Abibumbye iterana ku nshuro ya 78, guhera kuri uyu wa 17 kugeza ku ya 26 Nzeri 2023. Ibyo biganiro byitabiriwe n abayobozi barimo Umunyamabanga Mukuru wungirije wa Loni Amina Mohammed, Umunyamabanga Mukuru wa ITU Doreen Bogdan-Martin, Umuyobozi ushinzwe Ubuyobozi muri UNDP Achim Steiner na Visi Perezida wa Microsoft akaba n Umuvugizi wa SDGs, Achim Steiner. Aba bayobozi bunguranye  ibitekerezo ku buryo ikoranabuhanga rishobora kwihutisha urugendo rwo kugera ku Ntego z Iterambere Rirambye. Aha ni ho Perezida yaboneyeho agira ati :  Tuzakomeza gukenera uburyo buhuriweho bwo gukoresha AI, imiyoborere na gahunda birinda buri wese n ahantu yaba ari hose. Ibyo biri mu bushobozi bwacu.  Yanavuze kandi ko u Rwanda rushyigikiye ubukangurambaga bwa ITU bwo kongera ibyo Leta n abikorera biyemeje mu kugera ku ntego yo gukusanya miliyari 100 z amadolari y Amerika bitarenze mu mwaka wa 2026. Yemeje ko miliyari 30 z amadolari zimaze kuboneka zizifashishwa mu kongera ihuzanzira rya internet mu bihugu bikiri mu nzira y amajyambere, kandi ko ari intambwe nziza iganisha ku kubaka ubushobozi bw ikoranabuhanga bushobora kubyara impinduka zikomeye. Isi yose irimo kubona imbaraga z ikoranabuhanga Perezida Kagame yakomoje no ku buryo Isi yose ikomeje kwibonera imbaraga z ikoranabuhanga mu guhindura ubuzima bwa benshi, aboneraho kugaragaza ko icyerekezo ari uguhuza abatuye Isi yose hifashishijwe ikoranabuhanga rya internet. Yavuze ko Komisiyo Mpuzamahanga y Umuyoboro Mugari (Broadband Commission), abereye umwe mu bayobozi, yashyiriweho guharanira kugeza internet ingana kuri bose, kugira ngo buri wese abiboneremo inyungu. Ati:  Ikibabaje ni uko n ubu kimwe cya gatatu cy abatuye Isi bataragerwaho na internet. Mu kugeza internet kuri bose, dukwiye kugabanya ibiciro, tugashora mu bumenyi bw ikoranabuhanga ndetse tugakwiza ibikoresho by ikoranabuhanga bigezweho.  Yibukije ko haba Leta n abikorera, buri wese afite umukoro wo kugira icyo akora kuri urwo rugendo, cyane ko ingorane zihari ari nini cyane ku buryo nta muntu ushobora kuzikemura wenyine hatabayeho ubufatanye mpuzamahanga. Ati:  Ni muri urwo rwego, gahunda y Umunyamabanga Mukuru y ubufatanye mu kwimakaza ikoranabuhanga iduha uburyo bukomeye bwo gukorera hamwe mu gushyira mu bikorwa Intego z Iterambere Rirambye. Muri Afurika dufite umugisha wo kuba dufite abaturage bakiri bato, bashoboye gukora kandi basonzeye guhanga imirimo no kwiteza imbere. Ntitwakwihanganira ko icyuho cy ikoranabuhanga cyakwivanga kikabangamira uguhanga ibishya no kongera umusaruro.  Hagati aho, Perezida Kagame yanakomoje ku musaruro w ubufatanye ukomeje kwigaragaza mu Rwanda binyuze muri gahunda ya GIGA (GIGA Initiative) yatangijwe n Ishami ry Umuryango Mpuzamahanga ryita ku Bana (UNICEF) rifatanyije na ITU mu mwaka wa 2019 hagamijwe kugeza internet kuri buri shuri ku Isi. Muri Kamena 2020, u Rwanda ni rwo rwatoranyirijwe kuyobora ibindi bihugu by Afurika mu ishyirwa mu bikorwa ry iyo gahunda imaze gutanga umusaruro ufatika mu myaka isaga ine ishize. Biteganyijwe ko Perezida Kagame ayobora Inama y Abajyanama b Umukuru w Igihugu (PAC) ihuriza hamwe impuguke z Abanyarwanda n abanyamahanga bamugira inama z ingenzi ndetse na Guverinoma y u Rwanda muri rusange. Muri iyo nama haraganirwa ku bikorwa bishya kandi bifatika bigira uruhare mu kwihutisha iterambere ry u Rwanda, hanarukwe ku bibazo byo mu Karere ndetse n ibyo ku rwego mpuzamahanga bifite aho bihurira n u Rwanda Ibiganiro nyamukuru cy Inama y Inteko Rusange ya  78 (UNGA) giteganyijwe kuba ku wa Kabiri kugeza ku wa Gatandatu taliki ya 23 Nzeri, bikazakomeza kugeza ku ya 26 Nzeri aho abayobozi bazaganira ku ngingo zirebana n ibibazo mpuzamahanga. Perezida Kagame ategerejwe kuzavuga ijambo rnk uhagarariye u Rwanda ku munsi wa kabiri w ibyo biganiro nyamukuru ari wo ku wa Gatatu taliki ya 20 Nzeri 2023.
link221: Bwa Mbere mu Rwanda hagiye gutangirwa ibihembo bya Trace Awards and Festival. Abategura itangwa ry ibi bihembo batangaza ko abahanzi bo mu Rwanda bashyiriweho icyiciro cyabo. Abahanzi bo mu Rwanda bahataniye ibihembo harimo Kenny Sol, Ariel Wayz, Bruce Melodie, Bwiza na Chriss Eazy. Muri Afurika y Iburasirazuba, abahanzi bazitabira barimo Diamond Platnumz ari na we uhatanye mu byiciro byinshi. Uyu muhanzi ahatanye mu cya  Best Male  na  Best Music Video , mu gihe Azawi, Lexivone na Uganda Ghetto Kids na bo bahagarariye Uganda. Umuziki wo muri Afurika y Uburengerazuba cyane uwa Nigeria ni wo uyoboye mu guhatana mu byiciro byinshi aho bahatanye mu birenga 40. Harimo abahanzi bo muri iki gihugu bari guhatana mu byiciro birenze kimwe barimo Burna Boy, Ayra Starr, Davido, WizKid, Tiwa Savage, Yemi Alade, Fireboy DML na Rema. Ibi bihembo birimo guhatanamo abahanzi bo mu bihugu bitandukanye birimo iby Afurika, Amerika y Amajyepfo, ibirwa bya Cara bes, u Burayi n ibindi bikora ku Nyanja y Abahinde. Aba bahanzi barimo abo muri Algeria, Angola, Br sil, Cameroon, Cap-Vert, Comores, Repubulika Iharanira Demokarasi ya Congo, U Bufaransa, Guyane Fran aise, Gabon, Ghana, Guadeloupe na Haiti. Hari kandi C te d Ivoire, Jamaica, Kenya, Madagascar, Martinique, Mayotte, Ile Maurice, Maroc, Mozambique, Nigeria, Reunion, Rwanda, S n gal, Afurika y Epfo, Eswatini, Tanzania, Tunisia, Ubwami bw u Bwongereza [UK] na Uganda. Ibirori bizabimburirwa n Iserukiramuco rizamara iminsi ibiri guhera ku wa 19-20 Ukwakira 2023 muri Camp Kigali, mu gihe ibihembo bizatangwa ku wa 21 Ukwakira 2023 muri BK Arena. Iki gikorwa kigiye kuba ku bufatanye na RDB ibicishije muri Visit Rwanda. Trace Group ni ikigo kigari cy imyidagaduro cyashinzwe mu 2003, gifite amashami atandukanye hirya no hino ku Isi muri Afurika, u Bufaransa, u Bwongereza, Leta Zunze Ubumwe z Amerika, Canada, Br sil, muri Cara bes no mu bihugu biri mu nyanja y Abahinde. Yanditswe na KAYITARE JEAN PAUL
link222: Hagati y italiki ya 6 n iya 8 Nzeri 2023, Umujyi wa Kigali witeguye kwakira Inama yiga ku Ishoramari rikorwa mu kwimakaza Imijyi y Ikoranabuhanga (Smart Cities) kandi iramba, izahemberwamo imijyi 30 y Afurika ikomeje kugaragaza impinduka mu gushaka ibisubizo by ikoranabuhanga bitanga icyizere. Ubuyobozi bw Umujyi wa Kigali buvuga ko iyo nama izahuza abarenga 1 000 baturutse mu bihugu binyuranye, izaba amahirwe yo kugaragaza ishoramari rikomeje gushyirwa mu gutanga ibisubizo bishingiye ku ikoranabuhanga. Byitezwe ko abazayitabira bazareba ku kurushaho kwimakaza ubufatanye bw abikorera na Leta, kugaragaza ibisubizo byo kubaka imijyi y ikoranabuhanga, no gushyira ahagaragara amahirwe y ishoramari ashobora guhanga imijyi y Afurika iramba kandi ifite umuvuduko uhamye mu iterambere. Bivugwa ko mu bisubizo bizagaragazwa harimo kubaka uburyo burambye bwo gukwirakwiza ingufu zitangiza ibidukikije, kubaka inzu ziciriritse, ikoranabuhanga mu bwubatsi no gukoresha ibikoresho bigezweho, mu kunoza taransiporo ndetse no kugera kuri serivisi zitangirwa mu mijyi, kugabanya umuvundo w ibinyabiziga n ibyanduza ibidukikije n ibindi. Mu bindi bisubizo harimo uburyo burambye bw imicungire y umutungo kamere, kugabanya imyanda no kunagura ibikoresho byakoreshejwe, imiyoborere ikoresha ikoranabuhanga, uruhare rw abaturage, serivisi, guhanga udushya n imirimo y ahazaza. Umuyobozi w Umujyi wa Kigali Pudence Rubingisa, yavuze ko bamaze igihe bashyira mu bikorwa ibisubizo  byimakaza umujyi w ikoranabuhanga ari na byo bizagaragarizwa abazitabira iyo nama. Meya Rubingisa yagize ati:  Dufite ibisubizo byimakaza ikoranabuhanga nk iryifashishwa mu gutanga serivisi za Leta rizwi nka Irembo, ubwiyongere bw abakoresha internet na telefoni, uburyo bw ikoranabuhanga bwo gutwara abantu n ibyabo. Nanone kandi twashyizeho amatara amurikira abantu ku muhanda yoroshya kumenya ahari ikibazo tukaba twagikemura. Hari kandi uburyo bw ikoranabuhanga bwo gukusanya imyanda, kuyitunganya ndetse no gufatira amazi mu ngo.  Yakomeje akomoza ku bufatanye bw inzego za Leta n iz abikorera, ashimangira ko bifuza kubona abashoramari biyongera mu mishanga y ingenzi yatangiye gushyirwa mu bikorwa nk ikoranabuhanga mu gukusanya imyanda no kuyibyaza umusaruro mu mijyi yunganira Kigali. Umujyi wa Kigali unagaragaza ko mu byo wishimira ko wagezeho harimo uburyo bwo kwishyura ingendo rusange hifashishijwe ikoranabuhanga ryagabanyije guhererekanya amafaranga. Nanone kandi mu rwego rwo koroshya gutwara abantu mu buryo bwa rusange, hakomeje umushinga wo kubaka ibikorwa remezo by imodoka zikoresha amashanyarazi harimo na bisi zitezweho kwiyongera muri Kigali. Muri iyo nama, Umujyi wa Kigali uzamurika izo bisi, ikoreshwa rya mubazi kuri moto no mu modoka zitwara abagenzi mu buryo bwa taxi. Umujyi kandi unafite gahunda yo gutangiza umushinga w inzira yahariwe za bisi (Bus Rapid Transit/BRT) uzagira uruhare rukomeye mu kugabanya umuvundo mu muhanda uva mu Mujyi rwagati ukagera ku Kibuga cy Indege Mpuzamahanga cya Kigali. Ibindi bisubizo by ikoranabuhanga bizamurikwa harimo uwo gukwirakwiza amaraso mu bitaro byo mu Gihugu hifashishijwe indege nto zitagira abapilote (drones), serivisi z ubuvuzi zitangwa hifashishijwe telefoni, ibyangomba by ubutaka byifashisha ikoranabuhanga, ikoranabuhanga ryifashishwa mu irangamimerere ndetse n iryoroshya gutanga ibyangombwa byo kubaka. Mu bindi bizamurikwa harimo gahunda ya car-free zone aho imodoka zakumiriwe mu bice bitandukanye by Umujyi wa Kigali, Umushinga wiswe Kigali Innovation City, Ibigo bitandukanye by ubushakashatsi, ikoranabuhanga ryifashishwa mu bucuruzi, ikoranabuhanga ryifashishwa mu gucunga umutekano, ibyumba by ikoranabuhanga mu mashuri n ibindi byinshi. Umunyamabanga Uhoraho muri Minisiteri y Ikoranabuhanga no Guhanga Ibishya Yves Iradukunda, yagize ati:  Ubufatanye n urwego rw abikorera na sosiyete sivile ni bwo buzaba urufunguzo mu gihe tubyaza umusaruro ikoranabuhanga no guhanga udushya mu kunoza imibereho y Abanyarwanda bose.  Yongeyeho ko u Rwanda rwamaze kwemeza Politiki y Igihugu igenga imikoreshereze y ikoranabuhanga ry ubwenge muntu butari karemano (AI). Ni ikoranabuhanga ryitezweho kongera umusaruro mu nzego zose z ubukungu. Uko imijyi y Afurika irushaho gutera imbere, bigahurirana n ingorane ziterwa n imihindagurikire y ibihe, kwifashisha ikoranabuhanga mu gushaka ibisubizo birambye bikenewe kurusha uko byahoze. Byitezwe ko muri iyo nama hazahembwa imijyi 30 ifite imishinga itanga icyizere mu kubaka imijyi y ikoranabuhanga irambye, mu gihe Umugabane w Afurika uteganyirizwa kuzaba utuwe n abaturage barenga miliyari 2.4 bitarenze mu mwaka wa 2050 aho abasaga miliyoni 800 bazaba batuye mu mijyi bitarenze mu 2030.
link223: Banki y Isi yemeje inkunga ya miliyoni 271 z amafaranga y u Rwanda (miliyoni 200 z Amadolari y Amerika) yo gufasha urubyiruko rw u Rwanda rusaga 200 000, kubona akazi. Ni muri gahunda yo guha urubyiruko ubumenyi bukenewe mu iterambere no kurwubakira ubushobozi yiswe (PSGYE). Ni inkunga yatanzwe n Ihuriro Mpuzamahanga ry Iterambere (IDA) rifite intego yo kongera umubare w urubyiruko ruhabwa akazi no kubakira ubushobozi inzego hagamije guteza imbere imitangire ya servisi zishingiye ku bumenyi bugana ku iterembere. Iyo gahunda by umwihariko izongera amahirwe yo kubona akazi ku rubyiruko kandi inarwongere ubumenyi bukenewe ku isoko ry umurimo. Mu bizakorwa muri iyo gahunda harimo kwigisha urubyiruko amasomo, kubaha akazi n amahugurwa gusa ahubwo hibandwa ku kubigisha ibifite ireme kandi bikenewe ku isoko ry umurimo, birimo imyuga n ubumenyi ngiro (TVET), gushyirirwaho amasomo atandukanye yo ku rwego rwa kaminuza, no kubakira ubushobozi inzego z imiyoborere mu guteza imbere  iyo sisitemu y imyigishirize mu Rwanda. Umuyobozi uhagarariye Banki y Isi mu Rwanda Sahr Kpundeh, ati:  Iyi gahunda izaha urubyiruko amahugurwa y igihe gito ajyanye n ibikenewe ku isoko ry umurimo. Abakozi basanzwe mu kazi mu bigo bito n ibiciriritse bazafashwa gukarishya ubumenyi kugira ngo batange umusaruro kurushaho.  Banki y Isi kandi izaha inguzanyo abanyeshuri b urubyiruko bahugurwa by igihe gito, n inabacumbikira mu gihe barimo kwiga kugira ngo babashe kubona ubumenyi buhagije nta kibarogoya. Ab igitsina gore by umwahariko, bazahabwa ubumenyi bufite ireme kandi bigishwe imyuga y igihe gito kandi no kwiga muri kaminuza zitandukanye zifasha guteza imbere ubukungu bw u Rwanda. Ruth Charo, Umuyobozi ushinzwe uburezi muri Banki y Isi, ati:  Kongera ubushobozi ni ingirakamaro ku bukungu bw u Rwanda, bizamura umusaruro w abakozi, bihanga imirimo mishya kandi bizafasha u Rwanda kugera ku cyerekezo 2050, aho rufite intego yo kuba igihugu gifite ubukungu buringanire ku rwego rw Isi mu 2035, ndetse rukaba igihugu giteza imbere ku rwego rw Isi, mu 2050.  Iyo gahunda yitezweho gufasha Guverinoma y u Rwanda gushyira mu bikorwa ingamba zo kugira abantu benshi bashoboye gukora kandi bigatuma rugera ku ntego z icyerekezo 2050. Ni gahunda kandi iri mu muryongo w ubufatanye bw u Rwanda na Banki y Isi, bwatangiye mu mushinga watangiye mu mwaka wa 2021 ukazageza mu 2026, ufite intego yo kubakira ubushobozi abakozi n abashaka akazi no guteza imbere urwego rw abikorera.
link224: Iteka rya Perezida rishyiraho inoti ya Bibiri (2000) n iya Bitanu (5000) ryasohotse mu igazeti ya Leta yo ku wa 30 Kanama 2024, riteganya ko zikoreshwa hamwe n inoti zisanzweho, iya 500 Frw, iya 1.000 Frw, iya  2.000 Frw n iya 5.000 Frw kandi zifite agaciro mu Rwanda.Banki Nkuru y Igihugu (BNR) iherutse gutangaza ko yahinduye amafaranga by umwihariko inoti ya 5,000 Frw n iya 2000Frw zifite ibimenyetso bishya biziranga. Mu kiganiro cya KT Radio cyatambutse uyu munsi ku wa Gatanu tariki 6 Nzeri, Abakozi ba Banki Nkuru y u Rwanda basobanuye byinshi ku mpamvu inoti z aya mafaranga zahinduwe. Habumugisha Denis, Umuyobozi ushinzwe ikoreshwa ry ifaranga no kwishyurana muri Banki Nkuru y u Rwanda, avuga ko impamvu izi noti zahinduwe mu kujyanisha n ikoranabuhanga rigezweho. Ati:  Ubusanzwe muri tekinike z amafaranga, iyo hashize imyaka umunani kuzamura, duhindura inoti z amafaranga, hagahindurwa imiterere yazo, ibizigize birimo ibimenyetso by umutekano wazo, ibirango n ibindi. Ibi tubikora tureba niba koko ikoranabuhanga ririmo rigezweho . Habumugisha yakomeje avuga ko ibi byakozwe hagamijwe ibintu bitatu. Ati:  Twashakaga kongera ubudahangarwa bw izi noti, kunoza urupapuro rw inoti zikorwa ndetse n ibirangantego by ibanze . Inoti nshya ya 5000 Frw, ibirango by ingenzi biyigize bigaragarira amaso umuntu akiyifata mu ntoki ni, ishusho y inyubako Kigali Convention Centre, ishusho y ingagi ihinduranya amabara, bitewe n icyerekezo inoti ifatiwemo n ibindi. Ibiranga inoti nshya ya 2000 Frw ni igishushanyo kigaragara cy imisozi y Ikiyaga cya Kivu, ishusho y agaseke ihinduranya amabara, bitewe n icyerekezo inoti ifatiwemo n ibindi. Habumugisha akomeza avuga ko ibi birango byongewe ndetse bishyirwa muri izi noti mu rwego rwo kwerekana aho u Rwanda rugeze ndetse no guhangana n abashaka kwigana izo noti. Muhire Nicole umukozi wa Banki Nkuru y u Rwanda (BNR), avuga ko kuba izi noti zaramaze gushyirwa hanze tariki 3 Nzeri 2024, bidasobanuye ko izisanzwe zataye acagiro. Ati:  Izi noti kuba tuzishyize hanze ntabwo bivuze ko izisanzwe ziva ku isoko ahubwo turakomeza tuzihanahane mu bikorwa bitandukanye by ubucuruzi. Turamara impungenge rero abaturage batekereza ko izo bafite zataye agaciro . Nicole avuga ko iyi gahunda kuva yatangira gukoreshwa umubare w inoti Banki Nkuru y u Rwanda isohora ugenda ugabanuka cyane nubwo batarareba imibare nyayo kuva ubukangurambaga bwatangira. Nicole Muhire ahamya ko u Rwanda ruhagaze neza mu bukungu kuko hari Komite ishinzwe Politike y ifaranga ihora igenzura uburyo bwo guhanahana amafaranga. Ishyirwaho ry izi noti nshya y amafaranga 5000 Frw n iya 2000 Frw, ryabaye nyuma y uko bisabwe na Minisitiri w Imari n Igenamigambi, bigasuzumwa n Inama y Abaminisitiri yateranye ku wa 23 Kanama 2024 ikanabyemeza.
link225: Ibi ni ibitekerezo bwite by Umuyobozi w Urwego Ngishwanama rw Inararibonye z u Rwanda, Tito Rutaremera. Uko umuryango w abantu wagiye ukura (society), mu ntangiriro abantu batagikora nk ibikoko, wasangaga abantu bari mu muryango; umugabo, umugore n abana. Muri icyo gihe ibikorwa byabo bakoraga; byari uguhiga, kuroba no gushaka imbuto ziribwa zimejeje mu mashyamba; ibikoresho byabo bakoreshaga icyo gihe byabaga ari ibiti; umuriro ni wo watangiye kubazanira amajyambere ya mbere. Umuriro ushobora kuba waraturukaga ku nkuba zakubise ibiti bigasigara byaka cyangwa uturutse mu birunga byarutse. Uwo muriro niwo watangiye gutuma barya inyama zocyeje; byageze aho umuriro bagera ku rwego bawikorera bo ubwabo. Umuntu yateye intambwe aho agera ku rwego rwo gutunga inyamanswa; icyo gihe nibwo yamenye ko uretse kumuha inyama, inyamanswa yamuha amata yo kunywa ndetse zikamuha imyambaro yo kwambara; agera ku rwego rwo gukoresha inyamanswa mu guhinga no gutwara ibintu. Uretse ibyo by inyamanswa umuntu yatangiye korora ibiribwa; atangira guhinga ahingisha igiti gisongoye yahigishaga mbere; uko agenda atera imbere yatangiye gucukura ubutare akora isuka, imyambi n amacumu bituma agira umutekano aratangira araguka agera ku Isi yose. Abantu batangiye kugwira bagiye bishyira hamwe, urwego rwa mbere babanjeho ni ubwoko (Clan); Abasinga, Abazigaba n abandi. Iyo biri mu gihe cy ubwoko, ubwo bwoko butura hamwe, bukomoka ku gisekuru kimwe, bufite imiziro n imiziririzo imwe. Icyo gihe ubwoko buba budashobora gushakana ngo barongorane, baba bafite umuco umwe n ubwo bashobora kuwusangira n abandi. Ubwoko bushobora gukura, bakaba benshi cyane ndetse muri bo bakajya biremamo inzu (Sub-Clan) izo nzu ntabwo zishyingirana hagati yazo ariko zishyingirana n izindi nzu zo muri ubwo bwoko bunini. Noneho icyo gihe iyo ubwoko bwakuze bukagera ku rwego rwo kugira izindi nzu cyangwa bugafata ubundi bwoko butoya bwo muri icyo gice bukazishyira hamwe, burema  Tribe . Akenshi baba bahujwe no kurinda umutekano wabo ariko wenda badafite ubuyobozi bumwe. Iyo tribe ikuze igenda yunguka ibindi bice; itangira kugenda yishakamo ibibahuza nk ubuyobozi ariko butaragera ku buryo bwo kubaka inzego ziva hasi kugera hejuru (ubuyobozi buba bukijegajega) icyo gihe tribe iba igeze ku rwego rw ubwenegihugu (Nationality). Iyo abenegihugu bagiye bakura bumva bakeneye kuba abantu bamwe, bagakenera ubuyobozi, ubuyobozi bugatangira gushyiraho amategeko areba buri muturage wese, bugashyiraho uburyo bwo gukorera hamwe, gushyiraho inzego zinyuzwamo ayo mategeko n amabwiriza kugeza hasi ku muturage. Buhoro buhoro bakiyumvamo ko bafite ubumwe bakagira ubuyobozi bumwe, bakagira umuco umwe, bakagira imiyoborere imwe, bagatangira gushyira hamwe ibitekerezo byabo bibateza imbere; ubwo baba babaye  Igihugu . Izo nzego iyo ziyubatse zigahama, zikava hejuru zikagera ku baturage hasi, amakuru ava ku buyobozi bwo hejuru akagera ku muturage wo hasi cyangwa akava hasi akagera hejuru yanyuze muri izo nzego zose; iyo iba ari Leta. Abazungu baje basanga u Rwanda ari igihugu (nation state); rwaranyuze muri biriya bice byose; mu bwoko, muri tribes, mu gihugu ruba Leta. Ibi byose babinyujijwemo n ingoma y abanyiginya yari mu Rwanda Rwagasabo igenda ifata ziriya nzego zose: Abanyarwanda biyubakira igihugu abazungu baje gusenya nyuma. Mu gitaha tuzareba uko u Rwanda rwubatse iterambere ryarwo, uko rwagiye rufata ibindi bice n uko buhoro buhoro rwubatse Leta (a nation state).
link226: Umuyobozi w Urwego Ngishwanama rw Inararibonye z u Rwanda, Tito Rutaremera, yahishuye ko agiye kwifashisha YouTube mu kwigisha urubyiruko amateka y u Rwanda. Yagaragaje kandi ko ku rubuga rwa X rwahoze ari Twitter ho azibanda cyane ku kwigisha urubyiruko amateka ya mbere y ubukoroni, amateka y igihe cy ubukoroni. Rutaremara avuga ko azanigisha amateka ya Repuburika ya Mbere n iya Kabiri, amateka y intambara yo kwibohora ndetse n amateka ya Leta y ubumwe kugeza uyu munsi. Ibi byose yavuze ko bizakorwa hakoreshejwe imbuga nkoranyambaga zirimo ibiganiro bibera kuri X, YouTube, Instagram na TikTok. Agira ati:  Ibi bizatuma ubu butumwa bugera ku rubyiruko rwinshi kuko nibo dushaka kubwira.  Akomeza agira ati:  Ibi byose tuzajya dusobanura amavu n amavuko y ibintu binini (Ibyiza n ibibi) byabaye ku Rwanda. Ibi ntabwo bizatubuza kujya tuvuga ku birori (Events) binini byabaye ku Isi no mu gihugu cyacu. Ntibizajye bibatangaza mubonye twabivuzeho kuko ibyo birori ni byo bikora amateka nyuma.  Yagaragaje ko mu gihe gitaha azaganira ku mateka ya mbere y ubukoroni; uko u Rwanda rwabaye igihugu (Nation State), uko rwubatse iterambere ryarwo ni uko rwagiye rukura kugeza ruharitswe n abakoroni.
link227: Assumption ni umunsi ukomeye ku bakirisitu, ukaba wizihizwa buri wa 15 Kanama buri mwaka. Assumption biva ku ijambo ry ikilatini  Assumptio  bisobanura kujyanwa/kuzamurwa. Ese uyu munsi uvuze iki mu Idini Gatolika? Buri mwaka taliki ya 15 Kanama, ni italiki ngarukamwaka kuri buri mukilisito Gatolika. Uyu munsi ufatwa nk ukomeye cyane aho baba bizihiza ijyanwa mu ijuru ry Umubyeyi Bikira Mariya. Uyu munsi wizihizwa hafi ku Isi hose, mu bihugu byinshi abaturage baba bishimye ndetse n ibigo byinshi bya Leta n ibyigenga biba byatanze ibiruhuko ku bakozi babyo. Hano mu Rwanda benshi baba biteze ko haza kugwa imvura bita iy umugisha, n ubwo hari n abandi bavuga ko iyi mvura yari isanzweho n iby amadini bitaraza mu Rwanda. Nk uko inyandiko zibyerekana, uyu munsi wizihizwa cyane na Kiliziya Gatolika, ariko ngo hari n andi madini y aba Orutodogisi (Orthodox) na Angilikani awizihiza. Nta gushidikanya uyu munsi benshi mu bawemera ndetse n abawizihiza, baba bizeye ko ari bwo Bikira Mariya (Mariya nyina wa Yesu/Yezu) yajyanwe mu ijuru. Ese Bibiliya ivuga iki kuri uyu munsi Muri Bibiliya nta hantu hagaragaza uburyo Bikira Mariya yagiye mu ijuru, gusa ibitabo bitandukanye by iyobokamana bya Kiliziya Gatolika bigaragaza ko Bikira Mariya yajyanwe mu ijuru n imbaraga z Imana nyuma yo kubaho mu buzima bwo ku Isi akabaho adacumura bityo bagasobanura ko yatsinze icyaha n urupfu. Hari abifashisha amasomo yo mu 1 Abakorinto 15:54 ndetse no mu Itangiriro 3:15 basobanura ibyo kujya mu ijuru kwa Bikira Mariya nyuma yo kurangiza ubuzima bwe bwa hano ku Isi. Ni nde watangije iki gikorwa cy izihizwa ry uyu munsi? Iyo bigeze ku ngingo zimwe mu nyandiko zerekana ko iyi myemerere ijyanye n ijyanwa mu ijuru rya Bikira Mariya yazanywe bwa mbere ku Isi na Papa Piyo XII, mu 1950 ashyiraho ihame ryo kwizihiza uyu munsi. Iki gihe Papa Piyo XII yagize ati:  Mu bushobozi bw umwami wacu Yezu Kirisitu, ari na we mwami w intumwa Petero na Pawulo, no mu bubasha bwanjye bwite, ntangaje ku mugaragaro iri teka ritagatifu ko umubiri wa Bikira Mariya n umwuka we byazamuwe mu ijuru nyuma y uko arangije ubuzima bwe bwa hano ku Isi.  Urujijo ruri muri iri hame ryavuzwe na Papa Piyo XII ntabwo ryasobanuye neza niba Bikira Mariya yarajyanwe mu ijuru abanje gupfa cyangwa niba yaragiye mu ijuru adapfuye. Ku bijyanye n iri jyanwa mu ijuru rya Bikiri Mariya benshi turabyizihiza ariko nta mushumba wa Kiliziya Gatolika n umwe wigeze avuga ko Bikira Mariya yabanje gupfa mbere yo kujyanwa mu ijuru, abakirisito Gatolika benshi bizera ko yajyanwe mu ijuru adapfuye. Ku rundi ruhande, bamwe mu bakirisito Gatolika bo mu Burengerazuba biganje muri Orthodox bemera ko Bikira Mariya yapfuye ariko nyuma yo gupfa akazuka hashize iminsi itatu akakirwa n ijuru nk uko byagenze ku muhungu we Yesu Kirisitu n ubwo hari n abahamya ko Bikira Mariya atigeze apfa. Hari inyandiko ivuga ko Kiliziya Gatolika ifata igice cya 12 cy Ibyahishuwe nk ibyanditswe bisobanura ijyanwa mu ijuru rya Bikira Mariya. Kujyanwa mu ijuru kwa Bikira Mariya hari abavuga ko ari impano yaturutse mu ijuru y uko yabaye nyina wa Yesu. Ndetse benshi bizera ko kujyanwa mu ijuru kwa Bikira Mariya bishimangira isezerano rivuga ko abakiranutsi bazajyanwa muri Paradizo ku iherezo ry ubuzima bwo mu Isi. Hirya no hino ku Isi abakirisitu benshi bizera ko ibara ry ubururu bw ikirere ari ryo ryagenewe kwambarwa kuri uyu munsi kuko rifitanye isano n ijuru ndetse no kwera n ukuri. Hari inkuru zivuga ko mu bihe byo hambere hari abizihizaga uyu munsi bakora ikimenyetso cyo kujugunya ibiceri (amafaranga) mu mihanda babinyujije mu madirishya y inzugi, mu rwego rwo kwerekana uburumbuke mu by ubukungu. Uyu munsi wa none, benshi mu bagerageza kwizihiza uyu munsi bakora ibimenyetso byo kubaha Bikira Mariya babikorera imbere y amashusho y uyu mubyeyi wa Yezu. Ibimenyetso bakora byiganjemo imivugo yo kumusingiza n indirimbo zo kumuhimbaza ndetse n amasengesho yahimbiwe uyu mubyeyi. Ku munsi wa 15 Kanama buri mwaka, imbaga  y abakirisitu Gatolika bo mu Rwanda ndetse n abandi baba baturutse hirya no hino ku Isi baba bateraniye i Kibeho mu Karere ka Nyaruguru mu Majyepfo y u Rwanda ku butaka butagatifu kubera ibijyanye n amabonekerwa yahabereye hagati ya 1981 na 1982.
link228: Abanyarwanda n inshuti z u Rwanda, bategerezanyije amatsiko menshi, itariki ya 11 Kanama 2024, umunsi Perezida Paul Kagame azarahirira kongera kuyobora u Rwanda muri manda y imyaka itanu iri imbere. Ni umunsi udasanzwe muri politiki y Igihugu, kuko ni bwo uwatowe n abaturage aba agiye kubasezeranya ko azarinda Itegeko Nshinga, azaharanira icyabagirira akamaro cyose, akarinda ubusugire bw Igihugu, agakorana umurava inshingano ze n ibindi. Prof Sam Rugege, wigeze kuba Perezida w Urukiko rw Ikirenga mu gihe cy imyaka umunani, ni we wakiriye indahiro ya Perezida Kagame mu 2017. Mu kiganiro yagiranye na RBA yasobanuye ibikubiye mu ndahiro ya Perezida wa Repubulika. Ati  Ibikubiye mu ndahiro by ingenzi, harimo kudahemukira Repubulika y u Rwanda nk abandi bayobozi bose, agomba gukurikiza Itegeko Nshinga n andi mategeko kandi akarinda Itegeko Nshinga. Ni ukuvuga ko ni we muyobozi mukuru agomba kubona ko nta wishe Itegeko Nshinga.  Yakomeje agira ati  Ikindi ni ubumwe bw Abanyarwanda, cyane turebye aho tuvuye nk igihugu byari ngombwa gushyira mu Itegeko Nshinga ko dushyize imbere ubumwe bw Abanyarwanda. Ikindi agomba gushyira imbere inyungu z Abanyarwanda bose, agakora ibibafitiye akamaro.  Prof Rugege yavuze ko umuhango w irahira haba kuri Perezida n abandi bayobozi, usobanuye ikintu kinini kuko ari igihango urahira aba agiranye n Abanyarwanda. Ati  Uwo muhango ufite igisobanuro cy uko umuyobozi, itegeko riteganya ko bagomba kurahira mbere yo gutangira imirimo yabo. Ikigamije ni uko urahira, agomba kugaragaza ko yumva neza uburemere bw inshingano ahawe, kandi akemeza Abanyarwanda, akabasezeranya ko izo nshingano azazikora neza, agakorana umurava kugira ngo anazirenze.   Ni yo mpamvu abantu bagomba kurahira, kwiyemeza no kugaragariza abo bazayobora ko ibyo bavuga babyiyemeza kandi inshingano bahawe bazazikora neza.  Prof Rugege yavuze ko Perezida wa Repubulika iyo amaze kurahira hari ibirango by Igihugu ahabwa birimo Itegeko Nshinga, Ibendera ry Igihugu, Ikirangantego cy Igihugu n Inkota n Ingabo. Ati  Icya mbere, Itegeko Nshinga ni ryo tegeko risumba andi mu gihugu, buri wese agomba kurikurikiza harimo na perezida. Igikorwa kinyuranyije n Itegeko Nshinga ntabwo kiba gifite agaciro, agomba kumenya ibikubiye mu Itegeko Nshinga, bikamuyobora, uko ayobora Igihugu.  Prof Rugenge kandi yasobanuye byinshi abantu bibaza ku mpamvu hari ibihugu bitandukanye, usanga abakuru babyo, iyo barahira baba bafashe kuri Bibiliya cyangwa Quran. Ati  Mu Rwanda, icya mbere ntabwo bisabwa n itegeko, Igihugu cy u Rwanda ntabwo gishingiye ku idini, n ubwo hemewe amadini, nta dini rifite ububasha bwo kuba ryayobora imikorere y Igihugu.  Umuhango w irahira rya Perezida wa Repubulika watowe, Paul Kagame uteganyijwe kuri iki Cyumweru tariki 11 Kanama 2024, aho uzitabirwa n Abanyarwanda bose ndetse n abatumiwe bahagarariye ibihugu bitandukanye byo hirya no hino ku Isi.
link229: Inzobere mu bworozi bw ingurube zivuga ko abantu bakwiye guhindura imyumvire ku buryo bafata ingurube, kuko ari itungo rigira isuku mu gihe ryafashwe neza kandi rinatanga umusaruro mwiza. Shirimpumu Jean Claude, Umuyobozi w Ishyirahamwe ry Abarozi b Ingurube mu Rwanda, akaba amaze imyaka isaga 15 yorora ingurube. Kuri uyu wa Kabiri tariki ya 6 Kanama 2024, yabwiye Radio Rwanda ko kugira ngo inyama y ingurube itange umusaruro mwiza, bituruka ku buryo yorowe n uko ibagwa. Yavuze ko inyama y ingurube nta mwihariko igira ugereranyije n izindi nyama z andi matungo. Shirimpumu asobanura ko ubushakashatsi bugaragaza ko ingurube ifite inyama zitegurwa mu buryo burenze inshuro 10, kandi igatanga inyama nziza, ikunzwe ku Isi. Ati:  Inyama y ingurube nta mwihariko udasanzwe, ifite ku zindi buriya, inyama y inka cyangwa iy inkoko itetswe nabi yagira ingaruka ku muntu uyiriye.  Kenshi abantu bafata ingurube nk itungo rigira umwanda kandi bamwe bakanga kuyirya kubera iyo mpamvu. Shirimpumu ati:  Ririya tungo barimenye nabi, buriya ni inyamaswa igira isuku yo ubwayo, birya byo kwivuruguta ni uburyo iba ibayeho. Ni itungo rifite gahunda aho uryororeye rigira aho ryituma, aho riryama, aho ririra, ku buryo rigomba guhora ricyeye.  Iyo mpuguke mu bworozi bw ingurube ivuga ko kugira ngo ingurube ibe nziza kandi n inyama itanga zibe zujuje ubuziranenge, bituruka no ku biryo yahawe, agashimangira ko iryo tungo ritagenewe kurya umwanda n ibindi bisigazwa, uko ubwabyo bigira ingaruka ku mubiri wayo bityo igatanga inyama zitari nziza. Ati:  Dushishikariza abantu kugaburira ingurube indyo yuzuye yateguwe neza, cyane cyane yavuye no mu nganda kuko dufite inganda zikora ibiryo by amatungo.  Yongeyeho ati:  Rigomba kuba heza mu kuryubakira, nturishyira ahantu rihura n umwanda. Hiyongeraho rero uburyo turifata rirakingirwa riravurwa, rigakorerwa n isuku. Ibyo byonyine byagombye guha icyizere ugiye kurirya ko itungo tworoye rijyanwa ku isoko rifite ubuziranenge.  Yavuze ko abantu bakwiye guhindura imyumvire, bakita kuri iryo tungo, hanyuma n abaribaga bakaribaga neza, cyane ko na Leta ishishikariza abantu kurya inyama yabanje kunyuzwa mu byuma bikonjesha (Firigo), n ingurube zikwiye kubagwa neza inyama zikabungabungwa kugira ngo zizagirire umuntu akamaro. Abahanga mu bworozi bavuga ko mu matungo yose yororerwa mu rugo, ingurube ari ryo tungo ribyazwa umusaruro utubutse, ibyo iba yariye kurusha ayandi matungo, kubera ko uko irya ari na ko yiyongera ibiro byinshi kandi vuba; ni ukuvuga ko ibiryo byose iriye biyiyoboka. Ingurube irya ibiryo byose uyihaye birimo ibyo mu gikoni, ibiryo bikomoka ku bikatsi, ibituruka ku mavuta, ku muceri, ku masukari, ku bworozi bw amafi kandi bikayigirira akamaro. Ibyo bishobora kuzuzwa n inyama, ibyatsi, ibinyampeke n imbuto. Ingurube imwe n ibibwana byayo bishobora kugera ku musaruro munini ku mwaka iyo ari ubwoko bwiza kandi zigaburirwa neza. Ingurube ishobora gutanga ibilo by inyama bingana n igihumbi na magana atandatu mu mwaka (kg 1,600). Ikigo cy Igihugu gishinzwe Iterambere ry Ubuhinzi n Ubworozi, (RAB), kivuga ko mu myaka nka 30 iri imbere, Abanyarwanda bazaba barya inyama z ingurube n iz inkoko kurusha uko barya iz inka cyangwa ihene. Umuyobozi Mukuru wungirije muri RAB ushinzwe ubworozi Dr. Solange Uwituze yigeze kubwira itangazamakuru ko guteza imbere ubworozi bw ingurube n inkoko ari ingenzi kubera ko aya matungo yororoka vuba kandi akaba yakororwa n abantu b ingeri nyinshi.
link230: Inzobere mu mategeko ndetse n abashinzwe irangamimerere bavuga ko kuba mu itegeko rishya rigenga abantu n umuryango hariyongeremo ikindi cyiciro cy imicungire y umutungo, bizaha abantu ubwisanzure bwo guhitamo uburyo bifuza bwo gucunga umutungo wabo. Ibi batangira kubigiramo uruhare nyuma yo kuba bakoranye amasezerano yo kubana ku buryo bwemewe n amategeko. Mu micungire y umutungo w abashyingiranywe itegeko ryateganyaga uburyo butatu; ivangamutungo rusange, ivangamutungo muhahano n ivanguramutungo risesuye. Abashinzwe irangamimerere ku mirenge bavuga ko ku kigero kirenga 90% abashyingirwa bahitamo uburyo bw ivangamutungo rusange. Mu itegeko rishya rigenga abantu n umuryango hiyongeremo uburyo bwa Kane ari bwo imicungire y umutungo w abashyingiranywe ishingiye ku masezerano ategurwa n abashaka gushyingiranwa. Tom Mulisa, Inzobere mu mategeko akaba n umuyobozi w Umuryango ukora mu bijyanye n uburenganzira bwa muntu bwite, yabwiye RBA bimwe mu byo abahitamo mu micungire y umutungo w abashyingiranywe ishingiye ku masezerano bashyira mu nyandiko zabo. Yagize ati:  Mushobora guhitamo mukavuga muti tugiye kubana ariko mu gihe tutakiriho imitungo yacu yegukanwe n abana kubera ko ubundi hari uburyo abantu bazungurwamo, abana n ababyeyi. Mushobora no kuvuga muti turasezeranye ariko imyenda mfite iwacu ntijye mu byo twumvikanye kubera ko burya iyo muvanze umutungo muvanga ibyo muzunguka mukavanga n imyenda. Ushobora kuvuga uti nubwo dusezeranye iyi mitungo mfite kubera barumuna banjye benshi bahari, iy iwacu mu rugo ntirimo. Twumvikanye ko tugiye kumvikana kuri iyi mitungo n iyo mpamvu hari ingingo yanashyizeho iby ingenzi bigomba kuba mu byo mwumvikana.  Itegeko kandi rigaragaza uruhare rwa buri umwe muri uwo mutungo n inkurikizi zabaho mu gihe haramutse hagize uwitaba Imana. Rinagaragaza uwakwita ku bana mu gihe bari kumwe n igihe batari kumwe, imyenda ya mbere yo kubana na nyuma yo kubana ndetse n uko byagenda ubutane buramutse bubayeho. Bamwe mu bashinzwe irangamimerere mu Mirenge yo mu Mujyi wa Kigali, bagira inama abagiye gushakana kumva agaciro k isezerano bagiranye. Shema Jonas, Umunyamabanga Nshingwabikorwa w Umurenge wa Jabana mu Karere ka Gasabo, yavuze ko amakimbirane menshi ashingiye ku mitungo yabonaga nta bwinyagamburiro buhagije buhari ndetse n inama zashingirwaho kugira ngo bafashe abashyingiranywe kubana neza mu mutungo bashakanye. Ati:  Aho kugira ngo umutungo ubafashe kubaho neza ugasanga ubaye intandaro yo kuba babanye nabi habe gutandukana ndetse no kwicana.  Akomeza avuga ati:  Aya mahitamo arimo aragutse cyane, arafasha abantu kugira ibyo bumvikana mu muryango bitabazanye mu makimbirane kuko n ubundi amategeko aza ari ugufasha gukemura amakimbirane avutse mu bantu. Iteka abantu bashakana kubera ko bifuzanya. Abantu bakwiye gukomera kuko buri wese yifuza mugenzi we akamubera igisubizo ntamubere ikibazo.  Murekatete Patricie, Umunyamabanga Nshingwabikorwa w Umurenge wa Nyarugenge, avuga ko gushaka imitungo ukayibona ari byiza ariko kuyibanamo neza bikaruta ibindi byose. Ati:  Ku bijyanye n imitungo usanga abantu batabyumva kimwe kandi bakirengagiza ko imitungo izabafasha muri uru rugendo baba bagiyemo rwo kubana kuko iyo bitabye Imana barayisiga ikaribwa n abandi cyangwa igakoreshwa n abandi. Niyo mpamvu igihe cyose tubigisha, tubasobanurira yuko imitungo ari izabafasha.  Ndikumukiza Barnabe na Nishimwe Aline bitegura gusezerana imbere y amategeko mu Murenge wa Kinyinya mu Karere ka Gasabo, bavuga ko bamaze guhitamo uburyo bwo gucunga umutungo w urugo rwabo. Ndikumukiza yagize ati:  Uburyo twahisemo ni ukuvanga umutungo mu buryo rusange. Impamvu twabihisemo, twabiganiriyeho dusanga ni ngombwa kuko turizeranye 100%.  Mu mpinduka zindi zigaragara mu itegeko rishya rigenga abantu n umuryango harimo ko abasezeranye imbere y amategeko batazongera kubikora bafashe ku ibendera ry igihugu. Ikindi nuko uburyo abashyingiranywe bahisemo bijyanye no gucunga umutungo bitazongera gutangazwa mu ruhame mu gihe cyo gusezerana ahubwo bizaba ari ibanga ryabo. Itegeko rishya rigenga abantu n umuryango ryo muri uyu mwaka wa 2024 rije risimbura iryo muri 2016.
link231: Buri wa 5 wa mbere w ukwezi kwa Kanama, Abanyarwanda bizihiza umunsi w umuganura, abakuze bavuga ko kwizihiza umuhango w umuganura ari ugusigasira umurage w u Rwanda, bitewe nuko ukubiyemo indangagaciro z umuco nyarwanda. Umunsi w Umuganura urizihizwa kuri uyu wa Gatanu tariki ya 2 Kanama 2024 mu Karere ka Kayonza, ufite insanganyamatsiko igira iti  Umuganura, isoko y ubumwe n ishingiro ryo kwigira.  Inzira y umuganura ni imwe mu Nzira 18 zari zigize inzira z ubwiru mu Rwanda mu gihe cy ingoma ya cyami. Inzira y umuganura yakorwagamo imihango buri mwaka yari igamije gufasha Abanyarwanda kweza imyaka myinshi igihugu kikagira uburumbuke. Ni umuhango waheraga ibwami Umwami agatanga umuganura bagasangira bishimira umusaruro igihugu cyejeje, abari bawushinzwe bitwaga Abiru. Wari ufite intego yo kwibutsa Abanyarwanda ko bakwiye kuzirikana ko basangiye igihugu kimwe, umuco umwe n indangagaciro zimwe. Umuganura wizihizwaga ku mwero w amasaka by umwihariko wakorerwaga ku mbuto za Gihanga ari zo amasaka, uburo, inzuzi n isogi. Umunsi mukuru wawo watangiraga muri Kamena, ugasoza muri Nzeri, ugahera i bwami mbere yo gusesekara muri rubanda. Inzira y umuganura ni imwe muri 18 zari zigize inzira z ubwiru mu Rwanda mu gihe cy ingoma ya cyami. Inzira z ubwiru zarimo iz ubukungu, iz umutekano w igihugu n inzira zo gukomeza ubwami. Zari zigizwe kandi n urusobe rw imihango n imigenzo bifite amategeko agena uko bikorwa mu bihe runaka. Uyu muhango waheraga ibwami, Umwami agatanga umuganura bagasangira bishimira umusaruro igihugu cyejeje. Kuganura kwari ugusubira ku isoko nk Abanyarwanda, abaturage bakiyibutsa ko bahuje gakondo n ibyiza byayo Imana yabahaye, bakayishimira. Ku rwego rw igihugu Umuganura wayoborwaga n Umwami afatanyije n abanyamihango babugenewe mu gihe ku rwego rw umuryango, umukuru wawo ari we wayoboraga iyo mihango yawizihizanyaga n abawugize bashimira Imana ibyiza yabahaye.Ku rwego rw umuryango, . Imihango y i bwami yari iyo guhuza Imana n Igihugu, bagahuza ibikorwa by idini n imigenzo gakondo hamwe n imirimo y ubuhinzi n ubworozi. Umuganura wizihizwaga ku mwero w amasaka. Umunsi mukuru wawo watangiraga muri Kamena, ugasoza muri Nzeri, ugahera i bwami mbere yo gusesekara muri rubanda. Baganuzaga Umwami amata, amasaka n izindi mbuto nkuru ari zo uburo, inzuzi n isogi ariko bakongeraho n ibindi byose byabaga byeze muri icyo gihe. Umwami yafataga umwuko agatangiza umuhango wo kuvugira umutsima rubanda baje kuganura, akawuvuga apfukamye yerekana icyubahiro aha abo ayobora ndetse n Igihugu. Nyuma y umuhango wo kuganura hakurikiragaho ibirori by Umuganura byasozwaga n igitaramo cy imihigo. Muri ibyo birori, Umwami yamurikirwaga umusaruro unyuranye w Abanyarwanda bavuye impande zose z Igihugu, hakaba amarushanwa y indashyikirwa. Kuri uwo munsi kandi, imiryango nayo yarateranaga maze umutware w umuryango akayobora imihango n ibirori byayikurikiraga. Amateka y umunsi w Umuganura Umuganura watangiye kwizihizwa mu kinyejana cya cyenda, hanyuma wongera guhabwa imbaraga n Umwami Ruganzu II Ndoli (1510-1543) ubwo yabohoraga u Rwanda nyuma y imyaka irenga 10 ruri mu maboko y abanyamahanga (Abanyabungo). Waje kugirwa ihame ridakuka mu kinyejana cya 16 ubwo Umwami Ruganzu II Ndoli yabohoraga u Rwanda rwari rwarigaruriwe nyuma y amacakubiri yatumye Umwami Ndahiro Cyamatare yicwa n ababisha n ingoma yarwo, Rwoga, ikanyagwa n abanyamahanga. Umuganura wabanzirizwaga n icyunamo cya Gicurasi aho Abanyarwanda bibukaga urupfu rwa Cyamatare, hagakurikiraho ibirori bya Kamena bishimira ko habonetse Umutabazi, noneho bigasozwa no kwizihiza Umuganura bashimira Imana ko basubiranye igihugu n ubumwe bw Abanyarwanda. Cyari ikintu gikomeye bagombaga guhora bazirikana ngo batazongera guteshuka kuri iryo hame shingiro ry uko bahuje byose: Inkomoko imwe, igihugu kimwe, amahame-remezo gishingiyeho n indangagaciro zigize umuco. Umuganura wambuwe agaciro aho abakoloni bageze mu Rwanda. Kubera ko intwaro yabo yari amacakubiri, bihutiye guca umuco Nyarwanda wahuzaga Abanyarwanda, bityo baca Umuganura wabibutsaga umuco bahuriyeho ndetse n Umwiru mukuru ushinzwe Umuganura Gashamura bamucira i Burundi mu 1925. Umuganura waje kongera kwizihizwa buri mwaka muri za mirongo inani, ariko nabwo hagamijwe guha agaciro umusaruro w ubuhinzi. Huro muri Gakenke ni ho hategurirwaga Umuganura Umusozi wa Huro uherereye mu Murenge wa Muhondo mu Karere ka Gakenke uzwi mu mitegurire y Umuganura. Ni ho hategurirwaga umuganura ndetse Gihanga Ngomijana awutangiza yabikomoye ku bahatuye. Mu kinyejana cya 16 ubwo Ruganzu II Ndoli yari aturutse i Karagwe nyuma y aho igihugu cyari cyarigaruriwe n Abanyoro n Abanyabungo, yifashishije ab i Huro mu guha imbaraga Umuganura. Mu mateka y u Rwanda, ku munsi w Umuganura ni bwo Umwami yagombaga gusangira na rubanda bishimira umusaruro babaga bagezeho. Uko byagendaga mu muco ku munsi w Umuganura, abasaza bahuriraga hamwe bakaganura bakanywa amarwa, abakecuru bagateka umutsima n ibishyimbo, bakagaburira abana bakabaha n amata bakanywa. Umuganura uhuza abaturage n abayobozi bagasabana bishimira umusaruro wagezweho. Nubwo ukomoka mu bihe by Abami ariko nyuma ya Jenoside yakorewe Abatutsi ntiwari mu minsi yizihizwa cyane mu gihugu. Umuganura wagiraga n undi mumaro wo kuzirikana umwami nka Nyir uburumbuke bakamutura urutete rw imyaka yeze. Uyu muhango wakomeje gukorwa no mu yindi myaka yakurikiye ubutegetsi bwa cyami. Wasigaye ukorwa mu rwego rwo kwishimira umusaruro, Abanyarwanda bagahurira mu ngo z abakungu bagasangira ibyo kurya bakanywa n inzoga. Uko umuganura wizihizwa ubu Umuganura ni Umuhango ukomeye mu mateka y u Rwanda rwo hambere ari nacyo cyatumye Leta y u Rwanda iwugarura ndetse ikawushyiriraho itegeko riwuha imbaraga zituma wizihizwa mu gihugu hose. Ni umwanya wo kongera kwibuka ibyo Abanyarwanda bahuriyeho nk igihugu, umuco karande, inkomoko n ibindi. Umuganura ufatwa nk umunsi ukomeye ku Banyarwanda wo kwishimira ibyagezweho, kwisuzuma no kureba ibitaragenze neza, guhigira imyaka itaha n ubusabane bw abayobozi n abayoborwa. Uyu munsi wizihizwa hamurikwa bimwe mu bikorwa by ubuhinzi, ubworozi n ubukorikori. Kuganura ubu bifite igisobanuro cyo gusangira ku byavuye ku musaruro wejejwe mu gihugu hose. Kwizihiza Umuganura byarenze imbibi zo kwita ku musaruro w ubuhinzi n ubworozi gusa ahubwo byanageze mu nzego zireba ubuzima n iterambere by Abanyarwanda mu kugaragaza urugendo rw Abanyarwanda rwo kwigira no kwibohora nyako. Umuganura wizihizwa hishimirwa umusaruro wagezweho mu nzego zitandukanye zirimo ubuzima, ubukerarugendo ikoranabuhanga, inganda, uburezi, ubucuruzi n ibindi.
link232: Mu rwego rwo kunoza imitangire ya serivisi zirebana no gukumira no kuvura indwara, kuvugurura icyororo no kwita ku mibereho myiza y amatungo kandi hagamijwe kunganira abakora umwuga w ubuvuzi bw amatungo bikorera kuzuza neza inshingano bafasha aborozi kwita ku matungo ndetse n ubuzima bwayo bukarushaho kubungabungwa.
link233: Umunyemari ukora ibijyanye n ubwubatsi bw imihanda ndetse akaba azwi cyane nk umusesenguzi ku ngingo zitandukanye zirimo na Politiki Sadate Munyakazi, yagaragaje isano iri hagati y Abikorera na Politiki. Yavuze ko abenshi babona Abikorera nk abakwiye kubara amafaranga gusa ariko ngo ntibabatekereze nk abantu bashobora kugira uruhare mu bibakorerwa. Munyakazi yabigarutseho kuri uyu wa Gatatu tariki 24 Nyakanga 2024, mu kiganiro  Zinduka  gitambuka kuri Radio Dix. Ushobora kutaba umunyamwuga muri Politiki cyangwa ngo ushinge ishyaka ariko ngo ntibyabuza uwikorera gukurikirana imibereho, imiyoborere, imitekerereze n iterambere ry igihugu. Ati:  Abikorera rero ahantu duhurira na Politiki icya mbere ni uko turi abenegihugu icya Kabiri tugira uruhare mu iterambere ry igihugu. Ntabwo wagira uruhare mu iterambere ry igihugu utazi imiyoborere yacyo, utazi icyekerezo cy igihugu, utazi amategeko y igihugu, utagira n uruhare mu gutoresha cyangwa mu gutora abazayobora cya gihugu.  Munyakazi yavuze ko umuntu wese by umwihariko uwikorera aba agomba kugira uruhare mu gushyiraho uzamuyobora kugira ngo amugeze ku iterambere. Avuga ko Abikorera bagomba kugira uruhare rukomeye mu iterambere ry igihugu ndetse no gushyiraho umuyobozi uzakomeza gushyiraho rya terambere. Agira ati:  Ushobora gutora umuntu ejo ugasanga ibyo mwakoraga, ubucuruzi mwakoraga, amahirwe yari ahari birasenyutse kandi mwari mufite ububasha cyangwa uburenganzira bwo gushyiraho ubuyobozi buzakomeza guteza imbere igihugu.  Yavuze ko nyuma yo kurwana intamba yo kugarura ubumwe mu banyarwanda, hakurikiyeho urugamba rwo gutera imbere ari na yo Abikorera n Abanyarwanda muri rusange barimo kurwana. Akomeza agira ati:  Iyo ntamabara yo gutera imbere, nta na hamwe ku Isi ikorwa na Leta gusa ahubwo ikorwa na Leta ishyiraho imirongo migari, ishyiraho amategeko meza, ishyiraho uburenganzira kuri bose ariko abayirwana ni twebwe Abikorera.  Umunyemari Sadate Munyakazi yavuze ko mu kinyejana cya 18 (Si cle de Lumi re) aribwo havutse Abikorera ari nabo bafashije Uburayi mubona ubu gutera imbere. Iryo terambere rishingira cyane ku rwego rw Abikorera. Umukozi wa Leta afite uruhare rwe mu guteza imbere igihugu ariko mu bijyanye n ubukungu, ibyo bikorwa n Abikorera. Ni yo mpamvu Chairman w Umuryango FPR-Inkotanyi, Paul Kagame, Abanyarwanda bitoreye, usanga avuga ubumwe, Demokarasi n Amajyambere. Ati:  Iyo umaze kugira ubumwe ari nabwo twarwaniye, igihugu kikabohoka abantu bakajya hamwe ndetse na RPF yari intego yayo ya mbere, igikurikiraho ni uguteza imbere abantu.  Munyakazi yavuze ko umuturage, Uwikorera kugeza ku bayobozi banyuranye, bose bakorera hamwe kugira ngo bateze imbere igihugu cyabo ari narwo rugamba barimo.
link234: Vanessa Umuhoza Gashumba w imyaka 28, ni umwe mu batorewe guhagararira urubyiruko mu Nteko Ishinga Amategeko tariki ya 16 Nyakanga 2024. Umuhoza n ubwo yatorewe kuba Umudepite we yakuze yiyumvamo kuzaba Umuganga w inzobere uvura abasirikare. Umuhoza yavutse mu 1996, akaba afite impamyabumenyi y icyiciro cya gatatu cya kaminuza mu bijyanye n Ikoranabuhanga n isakazamakuru (Information Technology), yakuye muri Kaminuza ya Kigali (UoK) mu 2024, afite kandi impamyabumenyi y icyiciro cya kabiri mu bumenyi bwa Mudosobwa mu by ubucuruzi (Business Computing) yakuye muri kaminuza ya Ndejje mu gihugu cya Uganda mu 2019. Mbere y uko yinjira muri kaminuza, Umuhoza yari yararangije kwiga amashuri yisumbuye muri Green Hills Academy. Mu buzima bwe busanzwe avuga ko akunze kuba ari kumwe n umuryango we. Uko Umuhoza yatangiye kwiyumvamo kuba umuyobozi Mu kiganiro yagiranye na The New Times, Umuhoza yavuze ko yakuze yiyumvamo kuzaba umuganga w inzobere watojwe kuvura abasirikare. Icyakora uko yagendaga akura, yatangiye kwiyumvamo kuzaba umuyobozi, maze agenda akora imirimo y ubukorerabushake, bituma atangira kwigirira icyizere ndetse bimwongerera ubumenyi mu bijyanye n imiyoborere. Mu 2021, Umuhoza yabaye umwe mu bagize Inama y Igihugu y Urubyiruko, aho ahamya ko byamubereye inkingi ikomeye yo kwinjira mu nzego z ubuyobozi. Ati:  Icyo nshyize imbere ni ukuvuganira urubyiruko rukongererwa ubushobozi no guzamura iterambere ry abaturage.  Umuhoza yabaye Umunyamabanga w Inama y Urubyiruko mu Karere ka Kicukiro. Icyo gihe kandi yari umukozi ku rwego rw akarere, w Umuryango AJPRODHO-Jijukirwa. Uyu ukaba umuryango utari uwa Leta wita ku burenganzira bwa muntu, ubujyanama, no guharanira iterambere ry abagore n urubyiruko. Umuhoza yavuze ko Perezida Kagame ari we wamubereye icyitegererezo bituma yiyumvamo na we kuba umuyobozi. Ati:  Ahora azirikana guteza imbere urubyiruko, kandi icyerekezo n ubuyobozi bwe ni byo bimaze guteza imbere u Rwanda.  Yongeyeho ati:  Kuba Perezida Kagame yaratinyuye urubyiruko bakemererwa kujya mu nzego zifata ibyemezo ndetse na bo bakagira uruhare mu guteza imbere igihugu, ni ibyo kwigiraho mu by ukuri.  Imishinga y Umuhoza nyuma yo gutorwa Mu migabo n imigambi ye ubwo yiyamamazaga nk umukandida Depite, ubu wamaze gutorwa, yavuze ko ashaka guteza imbere ibijyanye no guhanga ibishya hisunzwe ikoranabuhanga, no gufasha urubyiruko kwihangira imirimo. Yagize ati:  Harimo gufasha ibigo by imyuga n ubumenyi ngiro no guteza imbere urwego rw ikoranabuhanga mu mashuri, by umwihariko amasomo yo gukoresha robo, gukoresha ubwenge buhangano, n ay ubumenyi, ikoranabuhanga, ubwubatsi bugezweho, n imibare  Uyu Mudepite mushya uhagarariye urubyiruko ahamya ko izi gahunda zose ziteganyirijwe urubyiruko zigamije kurwubakamo ubushobozi bwo gutuma rubasha guhangana ku isoko ry umurimo, kugira umuco wo guhanga ibishya, no guhanga imirimo. Umuhoza yashimangiye ko urubyiruko rufite akamaro gakomeye mu kuzamura ubukungu, guteza imbere imibereho y abaturage, kwimakaza imiyoborere myiza ndetse no gutanga ubutabera. Umuhoza ati:  Kugira ngo dukomeze gusigasira imiyoborere myiza y igihugu cyacu, tugomba gushyira hamwe ngo dukomeze iterambere turwanya igishobora kurihungabanya, kandi ibyo bizafasha ababyiruka b ejo hazaza  Umuhoza kandi avuga ko afite intego yo gukomeza gushishikariza urubyiruko gukunda igihugu yaba ku baba mu Rwanda cyangwa hanze yarwo. Avuga ko intego yihaye yizeye kuzazigeraho, kubera ko urubyiruko rufite ubumenyi ndetse bafatanya mu gushyira mu bikorwa gahunda zo kwihutisha iterambere igihugu cyihaye. Ati:  Turi muri gahunda yo gushyigikira gahunda z igihugu zishingiye ku iganamigambi, kandi natwe badushyizemo ngo dutange umusanzu wacu mu iterambere.  Umuhoza yabwiye urubyiruko ko ibyo rukora ruzabishimirwa ari uko na rwo rugaragaje impinduka mu iterambere ndetse rukihatira gushakira umuti ibibazo bihari. Yavuze ko ibikorwa by urubyiruko bijyanye no guhanga ibishya, ndetse no gukomeza guhatana ari umusanzu ntagereranywa mu guteza imbere sosiyete, kandi agahamya ko ejo hazaza, hari iterambere ryiza kandi rigera kuri bose.
link235: Abatuye mu Mirenge itandukanye yo mu Karere ka Ngoma, mu Burasirazuba bw u Rwanda, barashima Ikigo gikora ubworozi bwa kijyambere bw inkoko zitera amagi (Agribusiness Solution/ ABUSOL Ltd) cyabafashije gukura abana babo mu mirire mibi kikaboroza inkoko zitera amagi. Icyo kigo cyiyemeje gufasha Leta y u Rwanda guhangana n imirire mibi n igwingira binyuze mu gushishikariza abaturage kwita ku ifunguro ry amagi n inkoko mu buryo butanga umusaruro. Ku wa 14 Gashyantare 2024, ABUSOL yatangije ubukangurambaga bwo kurya amagi no korora inkoko kinyamwuga mu Karere ka Ngoma, ariko ibikorwa byayo bikomeje kwaguka mu gihugu hose. Abaturage batuye mu Mirenge ya Murama, Remera n ahandi mu Karere ka Ngoma, bishimiye korozwa inkoko ndetse begerezwa iguriro ry amagi (kiosk), bakaba bafite icyizere ko abana babo batazongera kuzahazwa n imirire mibi. Niyombaza Anne Marie wo mu Murenge wa Murama, ni umwe mu babyeyi bafite abana bari mu mirire mibi, wagize ati:  Mfite umwana ndera mbereye nyina wabo ariko twagerageje kumuha buri kimwe cyose biranga araremba aguma mu mirire mibi. Uyu mwana yamaze imyaka hafi ine atagenda, no gukambakamba bikanga, rero ubu nshimishijwe n uko ngiye korora inkoko kandi batwigishije akamaro k amagi nzajya nyamuha ndebe ko yagira ubuzima bwiza.  Maniragena Florence wo mu Murenge wa Remera, na we ati:  Izi nkoko zigiye gutuma nzajya mpa abana banjye amagi, bakava mu mirire mibi bakaba abana beza nk abandi. Ndashimira ubuyobozi bwa ABUSOL Ltd bwatwitayeho.  Musabyimana Jean Baptiste. Umuyobozi Mukuru w Ikigo ABUSOL Ltd cyorora inkoko zitera amagi kikanayagemura mu Rwanda ndetse no hanze yarwo, avuga ko kugeza ubu bamaze guhindura ubuzima bw imiryango irenga 100 bayiha ubufasha bukura abana mu mirire mibi. Ati:  Uyu munsi tworoje imiryango 15, buri mezi atatu tworoza hafi imiryango 10, ndumva tumaze guha imiryango irenga 100. Dufite imiryango itatu twishingiye iza gufata amagi buri munsi ahantu dukorera. Turasaba ababyeyi kumva akamaro ko kugaburira umwana amagi kuko bituma ubwonko bw umwana bukora neza.  Avuga ko amagi ari byo biribwa bikomoka ku matungo bihendutse kurusha ibindi, agasaba abantu guhindura imyumvire yo kwiyumvisha ko amagi ari ay abazungu. Kugeza ubu ABUSOL Ltd imaze gufungura amashami y ubucuruzi bw amagi mu bice bitandukanye by Igihugu, harimo ayo mu duce tugize Akarere ka Ngoma mu Mujyi n i Rukumberi. Mu Mujyi wa Kigali ayo mashami aboneka i Nyamirambo na Nyabugogo mu Karere ka Nyarugenge no ku Gisozi mu Karere ka Gasabo, mu Majyepfo ishami rikaba riri mu Karere ka Muhanga ndetse bagiye no gufungura i Karongi , Musanze na Rubavu. Biteganyijwe ko n andi mashami azafungurwa mu tundi Turere tw u Rwanda turimo Huye, Nyanza, Ngororero n ahandi. Ikindi ni uko ABUSOL LTD ikomeje gutegura uburyo bugezweho bwo kugemura amagi, aho umuntu azajya ayatumiza yamugeraho akishyura akoresheje ikoranabuhanga. Musabyimana Jean Batiste yongeyeho ko ABUSOL LTD yatangiranye abakozi batanu gusa ariko kugeza ubu bamaze gutanga akazi ku barenga ijana, kandi bigikomeza. Ati:  ABUSOL yatangiranye abakozi 5 ariko ubu igeze ku 150 barimo 120 bahoraho ndetse na 30 ba nyakabyizi, twafashije  aborozi  bari baracitse intege bagera kuri 60 kubisubiramo, ubu ni aborozi bakomeye kandi na bo bafite abakozi bahaye akazi.  Umuyobozi wungirije w Akarere ka Ngoma ushinzwe iterambere ry ubukungu Mapambano Nyiridandi Cyriaque, avuga ko igikorwa cya ABUSOL cyo koroza abaturage no kubakangurira kurya amagi cyuzuzanya n ubuyobozi bw Akarere kuko kizatuma gahunda yo kwihaza mu mirire igerwaho vuba kandi byoroshye. Ati:  Turasaba abaturage kubyaza aya mahirwe ABUSOL Ltd ibazaniye basobanukirwa ibyiza byo gukoresha amagi ku ifunguro ryabo rya buri munsi, kuko ubushakashatsi bwagaragaje ko umwana ufite ikibazo cy imiririre iyo agaburiwe amagi akira vuba akarushaho gukura mu bwonko.  Icyo gikorwa cy ubukangurambaga bwo kurya amagi cyabimburiwe no gusura ibiraro by inkoko za kijyambere byubatswe na ABUSOL kuri site ya Gahima mu Murenge wa Kibungo. Ibyo biraro byororewemo inkoko zisaga 10 000 aho abafatanyabikorwa mu bworozi bw inkoko barimo Orora Wihaze n abandi beretswe ibyiciro bitandukanye by imishwi y inkoko irererwamo mbere yo gukura ikagera ku kigero cy inkoko zibirwano zitegura gutera amagi. Amagi ya ABUSOL Ltd yujuje ubuziranenge Amagi ya ABUSOL yujuje uburemere buhagije, kuko apima amagarama hagati y amagarama 62-70, mu gihe amagi asanzwe aba yujuje amagarama 50. Musabyimana Jean Baptiste aboneraho gusaba Abanyarwanda ko icyabafasha kurinda abana igwingira, ari ugufata ibikomoka ku matungo birimo amagi cyane ko atuma ubwonko bwabo bukura neza. Aya magi apimwa buri cyumweru ngo harebwe ko nta kibazo afite, kandi mu Karere ka Ngoma aza ku isonga. Ikindi ni uko mu 2017 amagi y ABUSOL LTD  yitabiriye amarushanwa y amagi yujuje ubuziranenge mu Bwongereza ahiga ayandi. Ni mu gihe ABUSOL Ltd yatangiye gushyira itafari ryayo mu mwuga w ubworozi bw inkoko mu mwaka wa 2016, aho byari urugendo rukomeye kuko batangiranye inkoko ibihumbi 10 gusa. Uyu munsi bafite inkoko zisaga 100,000 zose zitera amagi n izindi 30,000 ziba zirerwa kugira ngo zisimbure izishaje cyangwa zihabwe abashaka korora ariko bahereye ku nkoko ziteguye gutera. ABUSOL LTD ishishikariza abantu bashaka kujya mu bworozi bw inkoko zitera amagi guhera ku nkoko ziteguye gutera kandi zarezwe neza aho guhera ku mushwi w umunsi umwe kuko aborozi benshi bahahombera. Ni yo mpamvu ABUSOL Ltd yatangije ubuvugizi bwo korora inkoko z ibirwano. Ikaba yiteguye guha ubishaka inkoko zarezwe neza kandi ziteguye gutera. Inkoko z ibirwano ntabwo ziba zikirwaragurika kandi zipfa ubusa byongeyeho ko zihita zitanga umusaruro mu gihe ufashwe umushwi w umunsi umwe utegereza amezi 6 yose atarabona umusaruro. Intego y ABUSOL Ltd ni uko umuntu wese wifuza ibirwano byiteguye gutera yajya abigezwaho byihuse bityo amagi akaboneka ari menshi mu Rwanda. Ni muri urwo rwego ikiraro kirererwamo izo nkoko kiri mu Karere ka Ngoma cyatanzweho arenga miliyoni 250 z amafaranga y u Rwanda harimo n ibikoresho. Bwana Ndorimana Jean Claude, Umuyobozi Mukuru ushinzwe iterambere ry ubworozi muri Minisiteri y Ubuhinzi n Ubworozi (MINAGIRI) agaruka ku bworozi bw inkoko avuga ko buri wese akwiye kumenya akamaro ko kurya amagi by umwihariko abana ndetse n abagore batwite kandi bagasabwa ko inkoko batazororera kuzigurisha. Bwana Ndorimana Jean Claude, Umuyobozi Mukuru ushinzwe iterambere ry ubworozi muri Minisiteri y Ubuhinzi n Ubworozi (MINAGIRI) agaruka ku bworozi bw inkoko avuga ko buri wese akwiye kumenya akamaro ko kurya amagi by umwihariko abana ndetse n abagore batwite kandi bagasabwa ko inkoko batazororera kuzigurisha. Ati:  Abantu bakwiye korora neza inkoko, ntibazororere kuzigurisha ahubwo tubone amagi duhe imiryango yacu, amafaranga tuyatekereze nyuma. Turashishikariza cyane ababyeyi kujya bategurira abana babo ifunguro ririho igi. Kera abantu bavugaga ko amagi ari ay abazungu kuko batari bazi akamaro kayo. Byagaragaye ko amagi afite intungamubiri, turakangurira buri wese kurya amagi.  Yongeyeho ko ku bufatanye na Minisiteri y Ubuzima bifuza ko Umunyarwanda yabona igi nibura rimwe ku munsi. Imibare y umusaruro w amagi mu mwaka wa 2022 yari igeze kuri toni 8 600, mu gihe umwaka ushize wikubye kabiri ukagera kuri toni  ibihumbi 17,000. Kugeza ubu mu Rwanda umuntu arya hagati y amagi  10 na 13 ku mwaka, mu gihe mu Buyapani umuturage arya amagi 400 ku mwaka nk igihugu kiri imbere y ibindi bihugu mu kurya amagi menshi.
link236: Hari abashobora kubyita amahirwe kuba 70% by abanyeshuri bize mu Ishuri Ryisumbuye ry Imyuga n ubumenyi ngiro rya Nyamata (Nyamata TSS) barabonye imirimo mu gihe abandi 30% bayihangiye ndetse bakayiha abandi, ariko byose bifitanye isano n uburezi bufite ireme butangirwa muri iryo shuri rimaze kuba ubukombe. Uretse ubuyobozi bubihamya, abanyeshuri biga muri Nyamata TSS bahamya ko ushoje amasomo muri iryo shuri kuba umushomeri biba bitakiri mu bimuranga kubera ubumenyi bwihariye bahabwa mu myuga n ubumenyi ngiro. Ubwo Imvaho Nshya yasuraga icyo kigo cy ishuri giherereye mu Murenge wa Nyamata mu Karere ka Bugesera mu Ntara y Iburasirazuba, yahakuye ubuhamya bwiza bw agaciro gakomeye ko kwiga imyuga n ubumenyi ngiro, by umwihariko mu kigo gishoboye nka Nyamata TSS. Ihirwe Ange Eloiyse wiga muri L5 mu Ishami ry ubudozi, avuga ko ari amahirwe kwiga amasomo y imyuga n ubumenyi ngiro kuko ngo nubwo akiri umunyeshuri, mu gihe cy ibiruhuko akorera amafaranga. Ati:  Mu rugo mfite imashini idoda, nibura mu biruhuko binini nagize amahirwe nkorera ibihumbi 30 . Ahamya ko abo biganye iyo bamubonye adoda bamuseka bakumva ko yakabaye yiga siyansi cyangwa n andi masomo y ubumenyi rusange kandi iyo akorera amafaranga muri bo hari ababa bibereye iwabo ntacyo bakora. Nigane Ingabire Kevine wiga mu Ishami ry ubukanishi bugezweho (Mechanical Production Technology) mu mwaka wa Gatandatu (Level 5), avuga ko u Rwanda rufite Politiki yo guteza imbere inganda, bityo kubona akazi bizamworohera kandi yizeye kwinjiza amafaranga menshi. Kwiga aya masomo si ibintu ababyeyi be bumvaga kuko bamubwiraga ko yigwa n abahungu gusa. Ati:  Bambwiraga ko biriya bintu ntabishobora kuko mfite utubaraga dukeya kandi ndi umukobwa. Ku bwanjye numvaga mbishaka, ndabibakundisha babonye ko ari ibintu byavamo amafaranga baravuga ngo ngaho genda utangire wige nawe uzakore . Ahamya ko amasomo yiga adasaba imbaraga ahubwo bisaba gukoresha umutwe kuko ibyo bakora bikorwa n imashini bidasaba imbaraga z umuntu. Ati:  Icya mbere ni mu mutwe, ikindi ni ubushake . Kugeza ubu Nigane afite ubushobozi bwo gukora icyuma gishya cyakwifashishwa mu gihe ikindi kitagikora (Spare Parts), intego ye ni ukuzaba injenyeri agakora ibyananiranye atanga n ibisubizo ku bibazo bikibangamiye iterambere ry u Rwanda. Murasanyi Kazimoto Edmond, Umuyobozi wa Nyamata Technical Secondary School (TSS), asobanura ko iri shuri ritanga umusaruro mwiza ku isoko ry umurimo mu Rwanda no ku rwego mpuzamahanga. Agaragaza ko amasomo y imyuga n ubumenyi ngiro kuri ubu yitabirwa cyane, ati:  Barayitabira cyane, ahubwo ubusabe bwabo hari igihe bwenda kuruta ubushobozi bw ikigo. Iyo barangije bahita babona akazi n utakabonye akazi gahoraho abona ibiraka bimuha amafaranga. Abandi batsinze ku manota yo hejuru, bahita bajya muri Kaminuza (IPRCs) . Yatanze urugero rw aho Umuyobozi w Akarere ka Bugesera, Mutabazi Richard, yamusabye kumushakira abana babiri bize gusudira, umwe muri bo agahita abona akazi muri Green Hills Academy. Abanyeshuri bize muri Nyamata TSS bakora hirya no hino mu dukiriro, by umwihariko mu Mujyi wa Kigali. Murasanyi akomeza agira ati:  Iyo tuvuye hano tugiye gushaka ibikoresho, hari ubwo ugera mu Gakiriro ugasanga abana bize hano barahari kandi biteje imbere . Nyamata TSS inatanga amasomo y amezi 6 hanyuma uyashoje agahabwa icyemezo (Certificate) gitangwa n Ikigo cy Igihugu Gishinzwe Guteza Imbere Amashuri y Imyuga n Ubumenyingiro (RTB). Iryo shuri rinagira isomo ryihariye rijyanye no kwihangira imirimo riza ryunganirana n amasomo y imyuga n ubumenyi ngiro afatwa nk igisubizo gikomeye mu kugabanya ubushomeri. Nyamata TSS itanga inyungu nyinshi ku bayituriye Murasanyi K. Edmond yabwiye Imvaho Nshya ko abaturiye Nyamata TSS hari byinshi bayungukiraho, kuko iyo hagize ukenera ikintu bakimukorera akishyura ku giciro gito ugereranyije n ahandi. Abanyeshuri biga ubwubatsi bagira uruhare mu gusana inzu z abakuze batishoboye, abiga gusudira bagakora ibyapa biranga Imidugudu igize Umurenge wa Nyamata. Ibi kandi bishimangirwa na Nkurikiyintwari Samuel uturiye iri shuri akaba anakorera imirimo y ubushabitsi hafi yaryo. Agira ati  Hari igihe kigera ukabona abanyeshuri ndetse n ubuyobozi bwa Nyamata TSS barimo gukora ibikorwa biteza imbere umuturage nko kubakira abatishoboye. Ikindi nk ibi bikoresho nkoresha muri Resitora nabiguriye mu kigo ku giciro gito kandi byakozwe n abanyeshuri. Navuga ko iri shuri ridufitiye akamaro kanini . Kugeza ubu muri Nyamata TSS kimwe n ahandi hose mu Rwanda, amashuri y imyuga n ubumenyi ngiro yigwamo n abana batsinze neza. Ubuyobozi buvuga ko iyo ababyeyi babonye umwana urangije muri Nyamata TSS akaba injenyeri bumva bibashimishije. Imitsindire myiza ituma Nyamata TSS yakira ubusabe bwinshi bw abashaka kuhiga Ku rundi ruhande, ubuyobozi bwa Nyamata TSS bugira ikibazo cy ubushobozi bwo kwakira abana kuko baza kwiga ari benshi. Mu mwaka wa Kane (Level 3) bafitemo abanyeshuri 272, mu wa gatanu (Level 4) bafitemo 455 mu gihe mu wa gatandatu (Level 5) bafitemo 351. Mu Mwaka wa 2021/2022 abanyeshuri 47 bose bigaga ikoranabuhanga (Electronics Services) baratsinze, uwagize amanota make yagize 37/60. Ni mu gihe abiga amashanyarazi 42, batanu muri bo bujuje 60/60, uwagize make agira 31/60. Abenshi mu bize ububaji, inganda z i Masoro zibasaba Nyamata TSS, ubu ni bamwe mu bakora mu nganda zikora matela. By umwihariko ubwo bumenyi bufite inkomoko kuko Nyamata TSS ifite inzobere yo muri Zimbabwe yigisha amasomo y ubudozi, n abandi barimu babigize umwuga Mulisa Gaston, wigiye muri Nyamata TSS akaba ahigisha, avuga ko yahigiye Ikoranabuhanga ryo gukora mudasobwa no kuyikoresha (Computer Electronics). Yagize amahirwe yo gukomereza amasomo muri Kaminuza yigisha Ikoranabuhanga (IT), akaba yumva mu myaka 5 iri imbere, ashaka kuzikorera ku giti cye. Ashishikariza urubyiruko kwiga amasomo y imyuga n ubumenyi ngiro kuko ari ho hazaza h u Rwanda rw ejo, agira ati:  Ni ukwishakamo ibisubizo kuko icya mbere hano urabanza ukahakura ubumenyi ndetse ukanahakura ubushobozi bwo kujya guhangana ku isoko ry umurimo . Umutoni Denyse, Umuyobozi ushinzwe imyitwarire y abanyeshuri, asobanura ko imyitwarire y abanyeshuri muri rusange ihagaze neza muri Nyamata TSS kandi ko bafatanya n ababyeyi gukurikirana imyitwarire y abanyeshuri. Nyamata TSS yatangiye mu mwaka wa 2003, itangirana abanyeshuri basaga 200.  Kugeza uyu munsi habarurwa abanyeshuri 1078 habariwemo n abakobwa 402 biga muri iri shuri. Ritangira, ryatangiranye icyiciro rusange cy amashuri yisumbuye (O Level), mu 2005 ritangira kwigisha imyuga n ubumenyi ngiro. Icyo gihe ryahereye ku mashami atatu ari yo ubwubatsi, ikoranabuhanga n amashanyarazi none uyu munsi  rifite amashami 10 nyuma yo guhuza ishami ryo gusudira n ubukanishi rusange bikitwa Ubukanishi buteye imbere (Manufacturing Technology). Gahunda ya Leta y u Rwanda ni uko mu mwaka wa 2024 nibura 60% by abarangiza amashuri baba barize amasomo y ubumenyi ngiro, mu rwego rwo kuvugurura iterambere ry ubukungu riyanye n icyerekezo rusange ku Isi. RTB iherutse gutangaza ko ibikorwa byo kongera amashuri y imyuga n ubumenyi ngiro bizakorwa mu ngengo y imari yatangiye gukoreshwa muri Nyakanga 2023. Ni mu gihe Guverinoma y u Rwanda yihaye gahunda y uko mu mwaka wa 2024 Imirenge yose yo mu gihugu izaba ifite nibura ishuri rimwe ry imyuga n ubumenyi ngiro. Ayo mashuri azaba yakira 60% by abanyeshuri barangije Icyiciro Rusange ugereranyije na 31.9% bayigamo uyu munsi. RTB igaragaza ko 86% by abarangiza amasomo mu mashuri y imyuga n ubumenyi ngiro babona akazi nibura nyuma y amezi atandatu barangije amasomo. Abiga aya masomo kandi barimo ingero nyinshi z abihangiye imirimo bakayiha n abandi, mu gihe Leta y u Rwanda yihaye intego ko imirimo mishya miliyoni 1.5 igomba kuba yarahanzwe kugeza muri 2024. Amafoto: KAYITARE J.Paul
link237: Ubuyobozi bwa Kaminuza y u Rwanda (UR) bwahishuye ko bwashoye agera kuri miliyari 5 z amafaranga y u Rwanda avuye kuri miliyoni 700, mu rwego rwo kuzamura ireme ry ubushakashatsi bukorwa n abanyeshuri b iyi Kaminuza. Byagarutsweho ku wa Gatatu tariki ya 8 Ugushyingo 2023, ubwo hatangizwaga Icyumweru cyahariwe guhanga udushya (UR Innovation Week) hamurikwa imishinga ya bamwe mu banyeshuri bo muri iyi kaminuza mu nzego zitandukanye zirimo ubuvuzi, ikoranabuhanga n izindi. Ni igikorwa cyateguwe na Kaminuza y u Rwanda binyuze mu Kigo Nyafurika cy Icyitegererezo cyigisha ibijyanye n ingufu (African Centre of Excellence in Energy for Sustainable Development, ACEESD) ndetse n Ikigo gifasha mu guhanga udushya (Grid Innovation and Incubation Hub) byombi bikorera muri Kaminuza y u Rwanda mu Ishami ry Ubumenyi n Ikoranabuhanga. Ibi biganiro byahuje abashakashatsi, mu nzego zitandukanye, abanyeshuri bafite ibitekerezo byavamo udushya, abikorera, ibigo bifasha mu ihangwa ry udushya hagamije kurebera hamwe amahirwe, ibibazo bikibangamiye iterambere ry ihangwa ry udushya mu Rwanda no muri Afurika muri rusange. Dr. Ndikumana Rymond, Umuyobozi wungirije wa Kaminuza y u Rwanda ushinzwe igenamigambi n imiyoborere, yagaragaje ko iyi Kaminuza irimo gushyira imbaraga mu kuzamura ireme ry ubushakashatsi bukorwa n abanyeshuri kugira ngo butange umusanzu mu gukemura ibibazo biri muri sosiete nyarwanda. Yagize ati:  Ubushakashatsi muri Kaminuza bukorwa muri siyansi na tekinologi, ubuhinzi, ubuganga, imyigire, n ibijyanye n ubukungu, mu myaka yashize bwariyongereye bifatika mu bice byose kandi dukora ubushakashatsi ku bibazo by Igihugu nko muri COVID-19 twagize uruhare rufatika, twakoze ku ndwara zifata ibihingwa n amatungo . Uyu muyobozi kandi ahamya ko Kaminuza y u Rwanda ubu yihaye intego yo guhindura imikorere y ubushakashatsi bukava mu bitabo bugashyirwa mu ngiro, aho yashoyemo ari hagati ya miliyari 2 kugera kuri miliyari 5 z amafaranga y u Rwanda. Ati:  Ubu ngubu dufatanyije n abaterankunga batandukanye twashyizemo miliyari ziri hagati y ebyiri n eshanu, azakora ibikorwa bitandukanye by imishinga y abanyeshuri. Hari abari gukora ibiryo by amatungo bidahenze cyane, abari gukora  solar  turebe uko twabigeza ku muturage ku giciro gitoya dute, ya myanda turimo kureba uko yabyazwa umusaruro ikavanwamo ibicanwa kuko hari benshi bagikoresha amakara, urumva turagenda dukora natwe twerekana ibyo dukora, ubu rero turashaka ko twongera umwanya tugahindura imyigishirize yacu ni ho tuzabasha gutanga umusaruro n ibisubizo bifatika.  Ni ibikorwa byo guteza imbere ubushakashatsi bw abanyeshuri ba Kaminuza y u Rwanda ifatanya na Banki y Abaturage y u Rwanda (BPR) ari na yo ihemba abahize abandi mu guhanga udushya. Patience Umutesi, Umuyobozi Mukuru wa Banki y Abaturage y u Rwanda (BPR), ashimangira ko iyo banki yiyemeje gutera inkunga imishinga y abanyeshuri kugira ngo bibafashe mu iterambere. Ati:  Ubwa mbere uwatsinze twamuhembye miliyoni eshanu kugira ngo igitekerezo cye abashe kugikuza, yakoze ikoranabuhanga ryibyaza ingufu imirasire y izuba (Solar) kugira ngo ajye acanira abaturage, ubu ni ubwa kabiri kandi na bwo uwatsinze twamugeneye igihembo cya miliyoni eshanu z amafaranga y u Rwanda.  Dushimimana Jean Marie Julien wize muri Kaminuza y u Rwanda, avuga ko nyuma yo gukora umushinga w ikoranabuhanga rikoresha umuriro w amashanyarazi yo ku muyoboro munini akoreshwa abangikanyijwe n abakoresha iz izuba avuga ko gufatanya na Kaminuza byamufashije gukuza umushinga we ndetse n amafaranga yahawe na BPR azamufasha gukomeza gukemura ikibazo cy abaturage badafite umuriro w amashanyarazi. Dushimimana avuga ko gahunda y uyu mushinga we ari uko azashyigikira Leta mu kugera ku ntego y uko muri 2024 buri rugo ruzaba rufite umuriro w amashanyarazi. Ati:  Twakoze icyuma gifasha mu gihe umuriro uturuka ku zuba wawubura wenda nka nijoro ugakoresha uwa REG, ubu twarebye abakoresha umuriro uturuka ku zuba bakoresha nibura 97% undi bagakoresha undi muriro usanzwe wa REG.  Iyi sisitemu yacu twagerageje uburyo tumanura ibiciro, ubu ingufu bari kubona ku zihenze twebwe twerekanye ukuntu zihendutse kandi koko ibiciro biragabanyuka, kuri kilowati imwe tuyitanga ku bihumbi 30 y u Rwanda  kugira ngo umuntu akenere sesitemu yo guteka na firigo bisaba miliyoni 1 n ibihumbi 800 mu gihe ukenera gukoresha umuriro usanzwe utarengeje amatara arindwi yishyura ibihumbi 350 . Pascal Gatabazi, Umujyanama mu bya tekeniki muri Minisiteri y Uburezi, akaba yari ahagarariye Minisitiri w Uburezi, avuga ko innovation week  icyumweru cyo kumurika udushya  ari urubuga rw aho abanyeshuri bagaragaza ubushakashatsi bakora  ati:  Ni urubuga bikaba n amahirwe yo gushyira ahagaragara ibyo bakora bifite uruhare mu guhindura sosiyete nyarwanda, no guteza imbere ireme ry uburezi ariko by umwihariko bikabaha n amahirwe yo gufatanya n izindi Kaminuza Mpuzamahanga . Kaminuza y u Rwanda ivuga ko hari indi mishinga 20 y abanyeshuri igiye gukomeza kwagura kandi buri mezi atandatu ikazajya ikora icyumweru cyahariwe udushya hamurikwa ubushakashatsi bw abanyeshuri (UR Innovation Week), igahamya ko iyi ari imikorere mishya y ubushakashatsi izahoraho. ZIGAMA THEONESTE
link238: Karame Rwanda Ltd ni sosiyete ikora imirimo y ubwubatsi bw imihanda mu Mujyi wa Kigali ndetse no hirya no hino mu Rwanda, yatangiye mu 2006, amahitamo yayo akaba ashingiye ku gukunda igihugu nk uko Umuyobozi Mukuru wayo, Munyakazi Sadate yabitangaje. Ibisobanuro by izina ry iyi sosiyete y ubwubatsi, ni ukwifuriza u Rwanda uburame kandi ko ruguhamagaye warwitaba. Ubwo Munyakazi watangije Karame Rwanda yendaga kuzuza imyaka 25, ubuzima bwe bw ubucuruzi yiteguraga kujyamo, yumvise izina ryiza yabuha ari uko yakwitaba u Rwanda cyangwa akarwifuriza kurama. Karame Rwanda ni sosiyete ifite ibikorwa binyuranye, ikorana n Umujyi wa Kigali nko kubaka imihanda no kuyitaho mu gihe yangiritse, kubaka amateme, kuyobora amazi ndetse no kubaka ibiraro. Iyi sosiyete igira gahunda zo kwirinda ibiza, aho basukura ruhurura kuko iyo zisibye zikazamo ibitaka ari byo bituma amazi ashobora kureka cyangwa akaba yanateza imyuzure. Mu kiganiro Imvaho Nshya yagiranye na Munyakazi, yagize ati:  Tubyitaho bigatuma amazi ahora aca mu nzira yagenewe, bikarinda ibiza. N ahabaye ibiza dufitanye amasezerano n Umujyi wa Kigali ko twihutira kuhasana kugira ngo abaturage batajya mu kaga . Ibi ni bimwe mu bikorwa Karame Rwanda Ltd irimo gukora muri iyi minsi hakiyongeraho kubaka imihanda hirya no hino mu makaritsiye, cyane cyane ku bufatanye n Umujyi wa Kigali n abaturage. Munyakazi yahamirije Imvaho Nshya ko muri Kibagabaga hubatswe site zigera kuri eshatu. Hari site ifite uduhanda turindwi, ifite uduhanda nka tubiri n indi ifitemo agahanda kamwe. Ati:  Ku Kacyiru naho hari amasite abiri, Bumbogo, Gasogi n ahandi. Aho hose ni ibikorwa dukora ku bufatanye bw Umujyi wa Kigali n abaturage . Bahisemo imirimo y ubwubatsi hashingiwe ku isoko uko ryari rihagaze, basanga ari ho bajyamo neza mu kuyobora ishoramari ryabo kugira ngo na bo biteze imbere. Yagize ati:  Ibikorwa by ubwubatsi ni ibikorwa bihoraho Afurika ikeneye n Igihugu cyacu by umwihariko, twumvaga ari igice twagiriramo ubunararibonye kugira ngo twiteze imbere nka sosiyete ariko tunateze imbere Igihugu . Impamvu bahisemo gukoresha urubyiruko Ubuyobozi bwa Karame Rwanda Ltd busobanura ko kwita ku rubyiruko ari ukwita ku hazaza h Igihugu kuko ni rwo mizero y ejo heza kandi akaba ari no kuruha amahirwe yo kugira ngo rugire ubunararibonye no kugira umusanzu rutanga mu kubaka Igihugu ruhereye ku kwiyubaka rwo ubwabo. Munyakazi akomeza agira ati:  Ntabwo twanga n abakuze ariko tubona yuko iyo umuntu afashe urubyiruko hari ikintu kinini cyane aba afashije Igihugu. Ku bagore ho ni umwihariko kubera ko batagiye bagaragara mu mirimo y ubwubatsi, ni yo mpamvu twahisemo ko uzajya abikenera tuzajya tumufasha kandi biradushimisha kubona bashiki bacu baritinyutse bakumva yuko hari imirimo na bo bashobora gukora . Icyerekezo cya Karame Rwanda, Munyakazi avuga ko Iterambere ry Umujyi wa Kigali n iterambere ry igihugu rigaragarira buri wese, aho mu 1994 ubwo Jenoside yakorewe Abatutsi yahagarikwaga n ingabo zari iza RPF wasangaga igihugu kidafite ibikorwa remezo. Agaragaza ko kuri ubu hari imihanda minini irimo kubakwa ariko ngo iyo winjiye muri karitse usanga hakiri imihanda y icyondo, hari ivumbi no kuba hakigaragara imihanda idatunganye akaba ari yo mpamvu habayeho ubufatanye hagati y Umujyi wa Kigali n abaturage. Ubuyobozi bwa Karame Rwanda bugira buti:  Ubwo bufatanye rero buduha yuko mu cyerekezo cyacu twifuza ko bizagera umwaka utaha nibura ibilometero bitari munsi y ijana (Km 100) byaba bitunganyije ku buryo abaturage baba bafite imihanda itunganyije . Imyumvire y umuturage isigaye iteye imbere. Ibi Munyakazi abishingira ku kuba ngo umuturage asigaye yumva neza kugira uruhare mu bimukorerwa icyo bivuze. Ati:  Iki ni ikimenyetso cyiza cy igihugu kirimo gutera imbere kandi kirimo kwiyubaka, haba mu bumwe, mu iterambere ndetse no mu guteza imbere igihugu cyacu mu bijyanye n imyumvire y abenegihugu. Umuturage asigaye yumva agomba kugira uruhare mu bimukorerwa birumvikana ko ahita agira uruhare mu kurinda ibyo yagezeho . Uko Karame Rwanda yakiriye igisubizo Perezida Kagame aherutse guha Abanyarwanda Munyakazi Sadate yabwiye Imvaho Nshya ko nk abikorera bo ari ugukomeza (Continuit ) ibyiza igihugu kigeraho n iterambere ryacyo. Avuga ko Igihugu giha amahirwe angana abaturage bacyo kandi bakangana n imbere y amategeko n Igihugu. Atanga urugero rw aho kera wasangaga umuntu atamenya aho akazi ka Leta gatangirwa cyane ko ngo Leta ari we Mukoresha munini muri iki gihugu. Ubu ngo bazi aho ako kazi gatangirwa, habaho ipiganwa, umuntu agatsindira isoko akarikora yanarirangiza akishyurwa. Yagize ati:  Nk uwikorera, gukorera mu gihugu kimeze gutyo cyangwa kuvuka k ubucuruzi bwanjye bukavukira mu gihugu kiri kuri gahunda gutyo, Umuyobozi wabikoze mba numva yuko kutubwira ngo aziyamamaza umwaka utaha, twe tuba twumva dusubijwe ubwiza n ubundi turimo. Dusubizwa gutera imbere kw Igihugu ndetse no gukomeza kugira icyizere cy umutekano nk urutirigongo rw iri terambere dufite. Navuga yuko njye nk uwikorera ari ikintu cyiza kandi cyanshimishije kubona Nyakubahwa Perezida wa Repubulika y u Rwanda, Paul Kagame, watugejeje kuri byinshi aduha amahirwe yo kuzongera kutwemerera kutuyobora umwaka utaha, kuko gutsinda amatora byo rwose Insha Allah njye mbona ko byoroshye cyane, kubigeraho byo ni uruca bana .
link239: Sosiyete ikora ubucuruzi bwo gutega ku mikino n indi mikino y amahirwe izwi nka  Premier Bet , yashimye abakiliya bayo yagura ishami rya Gikondo-MAGERWA, mu rwego rwo kwagura no kunogereza serivisi abayigana. Aganira n Imvaho Nshya Edouard Seillier, impuguke mu kunoza ibicuruzwa bya Premier Bet (Product Specialist), yavuze ko iki gikorwa kibaye ho mu rwego rwo gushimira abakiliya bayo, no kubereka  ko ubusabe bwabo ari ingenzi kuko kubaho kwayo ari kubera umukiliya. Ati:  Umukiliya wacu ni we mufatanyabikorwa wa mbere mu Rwanda, igihembo twamugeneye cyangwa twabahaye cyari ukwagura iri shami ryacu rya Gikondo-MAGERWA, aho twarikuye kuri metero kare 10 tukazigeza kuri metero kare 100, bagaragaje ko aha hantu ari hato duhitamo kubaha igihembo cyo ku hagura.  Yongeyeho ko ari iby agaciro kuba Premier Bet yongereye ingano y iri duka rya Magerwa, kuko ryari rifunganye ndetse abarigana ntibabashe kubona serivisi zinoze, avuga ko muri Premier Bet bita cyane ku cyo umukiliya akeneye kuruta icyo bo bifuza. Yashimangiye ko abifuza kubagana imiryango ikinguye, kandi bazahasanga serivisi nziza mu bijyane n imikino y intego mu Rwanda utasanga ahandi. Patrick Kaka ushinzwe ubucuruzi n iyamamazabikorwa (Head of Sales & Marketing) muri Premier Bet, yavuze ko iki gikorwa kiri muri bimwe by ingenzi mu kwagura no kunoza imikorere kugira ngo ababagana barusheho guhabwa serivisi uko babyifuza. Ati:  Muri Premier Bet umukiliya ni umwami, mu minsi ishize twahembye umufatanyabikorwa mwiza, ariko ubu hari hagezweho umukiliya twabikoze mu rwego rwo gukurikiza ubusabe bw abatugana, kuko hano MAGERWA dufite umubare munini w abatugana kuruta aho twakoreraga, ni yo mpamvu twabahaye impano yo kwagura hano kugira ngo umukiliya arusheho kugira ubwisanzure.  Iri shami rya MAGERWA ririmo amateleviziyo 12, arimo imikino yo gutega itandukanye, ku buryo buri mukiliya yashyizwe igorora bitewe n icyiciro ashaka kugeragerezamo amahirwe, ndetse na za mudasobwa 10 zizajya zibafasha guhabwa serivisi nziza zinoze kandi ku gihe. Yongeyeho ko ibi bikorwa bizakomeza gukorwa mu gihugu hose, mu rwego rwo kurushaho gukomeza kunoza serivisi ku babagana ndetse no kuborohereza gutega ku mikino. Kugeza ubu muri Premier Bet habarizwa serivisi zo gukina no gutega z ubwoko butandatu, harimo  iyitwa Spin and Win, VHR Ifarashi,  harimo 5/90 bita Imibare mu Kinyarwanda, gutega ku mupira w amaguru (Sports Bets), ndetse n iyo bita self-service ikorerwa kuri mudasobwa. Serivisi yo gukinira kuri mudasobwa ngendanwa irategurirwa gukwirakwizwa mu Gihugu hose kugira ngo abakiliya ba Premier Bet barusheho gutsindira amafaranga menshi ari ko banabona inyungu zo gukoresha ikoranabuhanga. Kaka Patrick yasobanuye ko by umwihariko muri iyi minsi isoza umwaka wa 2022, hari amahirwe menshi yo gutsindira ibihembo byo ku rwego ruhanitse mu gufasha abakiliya ba Premier Bet gusoza umwaka neza no kuryoherwa n iminsi mikuru ya Noheli n Ubunani (Intangiriro z umwaka wa 2023). Kandi  nka  Premier Bet twifurije abakiliya bacu kuzagira Noheli nziza  n umwaka mushya muhire wa 2023 !
link240: Ngiruwonsanga Melchior ni we mufatanyabikorwa w Ikigo Premier Bet gicuruza imikino y amahirwe mu Rwanda, washyikirijwe iduka (shop) rishya nk igihembo cy ubudakemwa yagaragaje mu kugeza serivisi nziza ku bakiliya muri uyu mwaka wa 2022. Ni igihembo ngarukamwaka gitangiranye n uyu mwaka kikazajya gihabwa umufatanyabikorwa w indashyikirwa wa Premier Bet (Express of the Year) mu gucuruza neza, ahagarariye Premier Bet neza ndetse no gukurikiza amabwiriza n ibindi bikorwa by iki kigo kimaze kuba ubukombe mu Rwanda. Ngiruwonsanga Melchior ni umwe muri abo bafatanyabikorwa bishimira ko kuba bakorana n iki kigo cyabahinduriye ubuzima, kikabuhindurira abo mu muryango ndetse n abo bahaye akazi. Uyu mufatanyabikorwa yari asanzwe afite amaduka ya Premier Bet arindwi mu bice bitandukanye by Igihugu harimo amaduka atatu mu Mujyi wa Kigali nk iriherereye i Nyabisindu mu Karere ka Gasabo, iriherereye i Karama mu Karere ka Nyarugenge ndetse n iribarizwa Kicukiro Centre mu Karere ka Kicukiro. Yiyongeraho andi yo mu ntara arimo iryo mu Karere ka Gatsibo, Huye, Ngororero na Rubavu, akaba yishimira irindi duka yahawe na Premier Bet riherereye ahitwa kwa Mushimire, Akarere ka Gasabo mu Mujyi wa Kigali. Mu kiganiro n Imvaho Nshya, Ngiruwonsanga Melchior yagize ati:  Nishimira kuba nkorana na Premier Bet kuko hari byinshi yangejejeho. Yampinduriye ubuzima, ibuhindurira umuryango wanjye n abo nagiye mpa akazi.  Yakomeje ashimira Premier Bet, ati:  Premier Bet ndayishimira cyane. Mu by ukuri ni by igiciro kubona ibigo by abanyamahanga biza mu Gihugu bikabasha guha amahirwe n abenegihugu bakabasha gukora bakagira byo binjiza bakunguka. Ibyo bituma n abenegihugu bagira umusaruro bakura muri izo kompanyi bigatuma n abaturage bayiyumvamo.  Yashimiye kandi na Leta y u Rwanda ireshya abashoramari b umumaro baha amahirwe Abanyarwanda bakabasha kubona icyo gukora, ati:  Mu by ukuri turashimira Leta y u Rwanda ihora buri gihe ishaka abantu baza gushora imari muri iki gihugu kugira ngo abenegihugu babashe kubaho neza.  Edouard Seillier, impuguke mu kunoza ibicuruzwa bya Premier Bet (Product Specialist), yavuze ko intego ya  Express of the Year  ari iyo guhemba umufatanyabikorwa w indashyikirwa mu Rwanda, mu birebana no gucuruza neza no gukorana neza n andi maduka. Ati:  Ubu ni iby agaciro kuri Premier Bet kuba yatanze iri duka rishya rizajya ryerekanirwamo imikino yose. Buri muntu wese ashobora kuba umufatanyabikorwa wa Premier Bet, twemerera buri wese ufite iseta nziza yo gukoreramo, ufite ibitekerezo bizima kandi bijyanye n igihe. Kugira ngo ufungure iduka, icyo dukora ni uko Premier Bet itanga uruhushya maze umufatanyabikorwa agakora ubucuruzi bwe mu mutuzo.  Yashishikarije abifuza kuba abafatanyabikorwa kubagana bakabona ibisobanuro biruseho bijyanye n ubufatanye yifuza kugirana n ikigo ubwo ari bwo. Patrick Kaka ushinzwe ubucuruzi n iyamamazabikorwa (marketing) muri Premier Bet, yahishuye ko ibihembo bya  Express of The Year  bizajya bitangwa buri mwaka uhereye muri uyu mwaka. Yavuze kandi ko kugeza ubu Premier Bet imaze kugira amaduka arenga 100 mu gihugu hose, aho abakiliya bayagana baba bafatwa nk abami kuko bitabwaho mbere y ibindi byose, kandi n ibihembo batsindira bakabigezwaho mu kanya nk ako guhumbya, haba ku manywa cyangwa nijoro. Kugeza ubu muri Premier Bet habarizwa serivisi zo gukina no gutega z ubwoko butandatu, harimo  iyitwa Spin and Win, VHR Ifarashi,  harimo 5/90 bita imibare mu Kinyarwanda, gutega ku mupira w amaguru (Sports Bets), ndetse n iyo bita self-service ikorerwa kuri mudasobwa. Serivisi yo gukinira kuri mudasobwa ngendanwa irategurirwa gukwirakwizwa mu Gihugu hose kugira ngo abakiliya ba Premier Bet barusheho gutsindira amafaranga menshi ari ko banabona inyungu zo gukoresha ikoranabuhanga. Yasobanuye ko by umwiharko muri iyi minsi isoza umwaka wa 2022, hari amahirwe menshi yo gutsindira ibihembo byo ku rwego ruhanitse mu gufasha abakiliya ba Premier Bet gusoza umwaka neza no kuryoherwa n iminsi mikuru ya Noheli n Ubunani (Intangiriro z umwaka wa 2023). Niba ushaka kuba umufatanyabikorwa wa Premier Bet ugafungura Express Shop yawe wahamagara kuri iyi numero: 078524666 cyangwa ukatwandikira kuri:express@premierbet.com
link241: Mu myaka igera kuri 30 ishize, Ibitaro bya Kabgayi bivura amaso bimaze kwakira no guha serivisi ababarirwa hagati ya miliyoni imwe n igice na miliyoni ebyiri, ugereranyije n abantu bagera kuri 200 byakira buri munsi. Nkurikiyinka Leonard w imyaka 68 y amavuko utuye mu Murenge wa Ruhango, Akarere ka Ruhango, ni umwe muri iyo mbaga y abahawe serivisi zamunyuze, kuri ubu akaba yishimira ko yatandukanye n akaga ko guhuma kari kamwugarije. Mu masaha ashyira saa sita, Nkurikiyinka yicaye ku ntebe hamwe na bagenzi be benshi barimo abazindutse mu museke, buri wese ategereje ko izina rye rigerwaho. Yumvise nomero yatoye akigera ku bitaro mu ndangururamajwi amenya ko ari we ugezweho, ahita yerekeza ku muganga w amaso. Akihagera yasobanuye uburyo inshuro ebyiri amaze kuza kwa muganga zahinduye byinshi kuko ari gusezera ubuhumyi yabonaga bumwugarije, kuri ubu asigaye areba neza nubwo ikibazo asigaranye ari ukutabasha gusoma inyuguti nto. Muganga w amaso yaramusuzumye amwandikira guhabwa indorerwamo z amaso, asohokana icyizere cy uko agiye guca ukubiri no kugira ingorane mu gusoma. Mu kiganiro yagiranye n Imvaho Nshya, Nkurikiyinka yagarutse ku nzira y umusaraba yanyuzemo ubwo yabonaga kurora neza bimuca mu myanya y intoki. Ati:  Nagiraga ikibazo cy uduhwa twazaga mu maso mu gitondo nkarira, nareba umuntu uri imbere yanjye gato simenye uwo ari we. Mu nshuro ebyiri naje kwivuza hari ikintu cyahindutse; nari mfite ibintu by ibihu mu maso byagiye bigabanyuka, umuntu araturuka hariya nkamumenya. Ikibazo nari nsigaranye ni icyo kutareba mu bitabo neza, na bwo bankoreye ibizamini banyandikira indorerwamo z amaso.  Nkurikiyinka ashimira abaganga b Ibitaro bya Kabgayi bivura amaso ubunyamwuga bagaragaza bita ku barwayi, agashishikariza abantu bose kujya bihutira kwa muganga mu gihe bumvise mu jisho hari ikibazo kuko abaganga bemeza ko nta nsimburajisho iraboneka. Ati:  Ni ukuri abaganga bita ku barwayi b amaso ndabashimira kuko batanga serivisi nziza, n ukihagera bwa mbere rwose ntibamurindagiza barakuyobora bakakurangira aho ujya kwaka imiti. Abafite ubwoba ko kubaga bibabaza nabamara impungenge ko bagutera ikinya mu jisho, ntumenya uko byagenze. Abantu benshi bagira ubwoba ngo kubaga birababaza, nta kintu bibabazaho rwose bagomba kuza kwa muganga bakisuzumisha iyo basanze ari ngombwa barabavura.  Mutumyinka Jacqueline utuye mu Murenge wa Byimana mu Karere ka Ruhango, na we yishimira ko inshuro ya mbere yageze ku Bitaro bya Kabgayi bivura amaso yahaboneye serivisi nziza bituma atahana icyizere cyo gukira vuba. Yagize ati:  Numvaga ndwaye amaso, andya, hakaba ubwo ntabasha kureba nkumva n umutwe urandya nyine mpitamo kuza kwivuza; usibye ko nabyumvaga gusa ni bwo bwa mbere nari nje ntabwo nari mbizi ko ndwaye.  Akomeza avuga ko ubuhumyi ari ikintu gikomeye cyane, kuko butuma umuntu yibagirwa Isi yari azi agasigara ayishushanya mu mutwe we gusa. Ati:  Se ubwo iyo utareba uragira ngo ibindi byose ntibiba bipfuye? Ntabwo wabasha kwigira mu kazi bisanzwe, ntacyo wabasha gukora nyine, iyo utarora uba ukeneye umuntu ukurandata  Dr. Livin Uwemeye, Umuganga w inzobere mu Bitaro bya Kabgayi bivura amaso, yavuze ko nubwo umubare munini w Abanyarwanda bumva neza agaciro k ubuvuzi bw amaso, hari benshi baza kwa muganga bakererewe kandi ijisho riri mu bice by umubiri bitihangana igihe kinini. Yavuze ko uko umuntu akererwa bituma n amahirwe yo kongera kubona neza agenda agabanyuka, ati:  Nkaba nsaba rero ababyeyi ndetse n abantu bakuru muri rusange, ko igihe umuntu agize ikibazo agomba kwihutira kugana ubuvuzi bw amaso bumwegereye kuva ku kigo nderabuzima kugera ku bitaro. Ijisho ni urugingo rutoya ariko rutihangana, iyo rero umuntu agize ikibazo agashyiramo ibyatsi cyangwa akigurira imiti, ashobora kwangiza byinshi kurusha uko byari bimeze.  Yahishuye ko uretse indwara z amaso zishobora gutuma umuntu ahuma, hari n izishobora gutuma atakaza ubuzima igihe yaba ativurije igihe, harimo nka kanseri y amaso n izindi ndwara zigaragarira mu maso ariko zifite ibindi bice by umubiri zafashe, ndetse n impanuka za hato na hato. Amateka na serivisi zitangirwa mu Bitaro bya Kabgayi bivura amaso Ibitaro bya Kabgayi bivura amaso ni ishami ry Ibitaro Bikuru bya Kabgayi ryatangiye mu mwaka wa 1993, rishinzwe na Diyosezi ya Kabgayi ku bufatanye n Umuryango wa Gikirisitu CBM. Byatangiye bifite inshingano yo gufasha no kuvura abaturage benshi mu Rwanda bari bafite ikibazo cy amaso ariko batabonaga uko bivuza. Dr. Theophile Tuyisabe, inzobere mu buvuzi bw amaso akaba n Umuyobozi w Ibitaro bya Kabgayi bivura amaso, avuga ko yari serivisi nshyashya kandi ikenewe cyane mu Bitaro bya Kabgayi biri ku rwego rw Akarere. Iyo serivisi yavuye ku rwego rw Akarere igera ku rwego rw Igihugu bita urwa gatatu (Referral Hospital) guhera mu mwaka wa 2012. Nubwo ari ishami ry Ibitaro bya Kabgayi, rifite urwego rwihariye (centre sp cialis ) mu buvuzi bw amaso, ari na yo mpamvu rifite uburenganzira n ubushobozi bwo kwakira abarwayi baturutse mu Turere twose tw Igihugu boherejwe ngo babone serivisi zisumbuyeho. Dr. Tuyisabe yavuze ko batanga serivisi zitandukanye zirimo gusuzuma amaso bisanzwe, aho umuntu wese urwaye ndetse n ushaka kwisuzumisha bitabwaho uko bikwiye. Gusuzuma ni serivisi yiyongeraho gutanga indorerwamo z amaso (Lunettes) zihabwa umuntu wese bigaragaye ko ari ngombwa kuzihabwa, yaba akiri muto cyangwa ari mukuru. Dr. Tuyisabe ati:  Hanyuma kuri ibyo hiyongeraho serivisi zo kubaga amaso. Iyo serivisi yo kubaga amaso ni umwihariko wa Kabgayi kuko turagerageza tugashaka abaganga b inzobere kandi bameze neza ku rwego rw Igihugu, ku buryo baba batanga serivisi zifatika. Ni yo mpamvu uyu munsi ushobora kuza ugasanga hagati y abantu 20 na 30 barabazwe ku munsi wagereranya n abantu nka 150 baza kwisuzumisha kuri uwo munsi ugasanga ko ari umubare ufatika kandi ukeneye koko abantu b inzobere babishoboye.  Indi serivisi y umwihariko ku Bitaro bya Kabgayi mu buvuzi bw amaso mu Rwanda ni iyitwa  low vision  cyangwa  basse vision  igarurira umuntu ubushobozi bwo kubona neza mu gihe ubundi buvuzi bwose butakunze. Dr. Tuyisabe yakomeje agira ati:  Hari udukoresho dufite dushobora kongerera inyuguti ubunini. Wa muntu wabonaga gakeya, akaba ashobora gusoma nka Bibiliya, ubutumwa buje muri telefoni n ibindi.  Hakurikiraho urwego rw ibizamini bikorerwa amaso akeneye ibipimo birenze ibisanzwe. Ibitaro bya Kabgayi bifite imashini zo ku rwego rwo hejuru zipima ijisho mu buryo bwimbitse, hamenyekana serivisi ya nyayo ijisho ryari ryananiranye rikwiriye guhabwa. Ikindi kintu cyihariye ku Bitaro bya Kabgayi bivura amaso ni uko umuntu mukuru yivuriza ukwe n abana bakivuriza ukwabo. Ibyo ngo byakorewe kurushaho kunoza serivisi zihabwa buri wese mu cyiciro cye, by umwihariko abana bakabona amahirwe yo kuvurwa bishimiye gukina no kuganira na bagenzi babo ari na ko barindwa kuba bakwandurira izindi ndwara mu kavuyo k abantu benshi.
link242: Kuva taliki 25 kugeza ku ya 26 Kanama 2022, Ihuriro rya 5 ku bufatanye n itangazamakuru ry u Bushinwa n Afurika ryabereye i Beijing mu Bushinwa mu buryo bwa interineti (Iyakure) . Iri huriro ryari rifite insanganyamatsiko igira iti  Icyerekezo gishya, Iterambere rishya n Ubufatanye bushya.  Iri huriro ryateguwe n ubuyobozi bukuru bwa Radiyo na Televiziyo by u Bushinwa, Guverinoma y abaturage ya Beijing hamwe n Umuryango Nyafurika w itangazamakuru. Intumwa zirenga 240 zaturutse mu nzego zitandukanye za Leta, mu bigo by itangazamakuru rishinzwe gutunganya amajwi n amashusho, Abadiporomate intumwa zabo baturutse mu Bushinwa n abagize Komisiyo y umuryango w ubumwe bw Afurika yita ku Itangazamakuru igizwe n ibihugu 42 bitabiriye ihuriro. Perezida w u Bushinwa, Xi Jinping na Perezida wa Senegal, Macky Sall ari nawe uyoboye Umuryango w Ibihugu by Afurika Yunze Ubumwe ubu (African Union ) bohereje ubutumwa bw ishimwe muri iri huriro, aho baganiriye cyane ku ruhare rwiza rw iryo huriro mu guteza imbere ibiganiro n ubufatanye hagati y itangazamakuru ry u Bushinwa n Itangazamakuru ry  Afurika, guteza imbere imyigire hagati y imico no gushimangira ingamba nyazo z ubufatanye hagati y Ubushinwa na Afurika. Ubu butumwa bwo kongera imbaraga nshya mu bufatanye bw itangazamakuru ry u Bushinwa n iry Afurika mu bihe biri imbere. Inama yari yitabiriwe kandi na Iradukunda Yves, Umunyamabanga Uhoraho muri Minisiteri y ikoranabuhanga no guhanga udushya, wari watumiwe muri iri huriro, yavuze ko yishimiye kuryitabira. Mu myaka icumi ishize, u Rwanda, kimwe n ibindi bihugu by  Afurika, rwungukiye byinshi muri ubu bufatanye bw itangazamakuru ry u Bushinwa n irya Afurika, harimo ishoramari n ibikorwa remezo, kugeza TV hose, kubaka ubushobozi, guhanga imirimo n ibibndi byinshi bigezweho. Ku bijyanye no guteza imbere itumanaho hagati y u Rwanda n u Bushinwa yagize ati:  U Rwanda rwashyizwe ku mwanya wa 2 muri Afurika mu rwego rwo koroshya ishoramari muri raporo ya Banki y Isi ishinzwe ubucuruzi muri 2020 kuba ku mugabane w  Afurika, ubukungu bushingiye ku bikorera mu Rwanda bwatanze isura nziza ku bashaka gushora imari zabo ku mugabane kubera ko inzitizi zo kwinjira zisa nkaho zitagihari. Turizera ko tuzabona sosiyete z Abashinwa zishora imari mu bikorwa remezo, nk inganda za TV , imishinga y ubucuruzi igezweho. Kugira ngo hagabanyuke igiciro cyo kugeza ibintu muri Afurika kikiri hejuru, kandi hakorwe ubushakashatsi ku iterambere kugira ngo haboneke ibisubizo bikwiye ku masoko nyafurika  n ahandi.  Uyu mwaka hijihijwe isabukuru y imyaka 10 y ihuriro ry ubufatanye bw itangazamakuru ry u Bushinwa n iry Afurika. Mu gushimira byimazeyo no gusubiza amaso inyuma ku musaruro w ibisubizo byiza, ku mpande zombi bagezeho mu myaka icumi ishize, Inzego za Leta impande zombi zashyizeho uburyo bunoze bw itumanaho kugira ngo bahurize hamwe politiki n ibitekerezo bya buri wese. Imiryango n amashyirahamwe y itangazamakuru bakoze ubufatanye mu gutangaza amakuru ndetse no mu bindi bikorwa bitandukanye birimo umushinga wo kugeza TV za Satelite mu midugudu 10,000 hamwe n undi mushinga wa  Integrated Digital Switch-over Project  byihutishije iterambere mu rwego rw itumanaho muri Afrika, ibintu byagiriye cyane Afurika akamaro kanini. U Bushinwa bwatanze kandi gahunda zitandukanye z amahugurwa y inzobere mu bitangazamakuru byo muri Afurika busangiza ubumenyi bufatika no gushimangira ihanahana ry abakozi. Ubufatanye hagati y impande zombi buragenda burushaho kwagura amashami ku muvuduko wo hejuru, mu bice bitandukanye. Ubufatanye mu bitangazamakuru ku mpande zombi bashyigikiye, guteza imbere indangagaciro rusange z abantu no gushyiraho gahunda y ibitekerezo by iterambere mu bufatanye mpuzamahanga. Itangazamakuru ry u Bushinwa n Afurika kandi rizateza imbere guhuza udushya no kurushaho kunoza ubufatanye mu bijyanye n ikoranabuhanga rya digitale n ubukungu mu ikoranabuhanga hagamijwe gushimangira kungurana ibitekerezo, gusangira amahirwe no kuzamura ubushobozi bw imiyoborere. Muri iyi nama yamaze iminsi ibiri gusa, hamuritswemo bimwe mu bikorwa byagezweho muri iyi myaka 10 ishize y Ubufatanye bw itangazamakuru ry u Bushinwa n iry Afurika (2012-2022).  Ihuriro ryasohoye itangazo rikubiyemo icyerekezo na gahunda bigamije iterambere ry itangazamakuru mu gihe kizaza, hashyirwaho n ingamba 5 zirimo guteza imbere ubufatanye n itumanaho, gushyigikira iterambere ry Isi, gutangaza inkuru z ubufatanye hagati y u Bushinwa n Afurika, guteza imbere itangazamakuru ry ikoranabuhanga no gushimangira ihanahana ry amakuru mu rubyiruko.
link243: We are delighted to share some major news; the launch of our new basketball arena in collaboration with the Gisimba Memorial Center (GMC) in Rwanda. On the 7th of June, Premier Projects, the CSR (Corporate Social Responsibility) division of Premier Bet, announced the opening of the Premier Projects Basketball Arena in Kigali, Rwanda. Premier Projects Basketball Arena As part of its CSR objective, Premier Projects  new strategy is to give back to the incredible community our partners, Premier Bet operate in, using our core activity sports! For over 8 years, Premier Bet has actively developed its activity in Rwanda. This is exactly why this court, provided by the Gisimba Memorial Center (GMC), is a gift from Premier Projects, on behalf of Premier Bet Rwanda (www.premierbet.rw), to the people of Kigali. Our wish is that the whole community could enjoy and practice sport in a safe, well-designed and bright environment. Premier Projects Basketball Arena is open to everyone and is a place to not only play basketball but also to gather and spend time together. This is the magic of sport and we believe it has the power to bring and elevate people together. Introducing the Gisimba Memorial Center The Gisimba Memorial Center is a place where children can come to get help, support and protection when their rights are threatened. It is creating after-school programs that provide academic and artistic enrichment to vulnerable youth in Kigali, Rwanda. This social centre aims at using the arts to positively impact the local community.  They build strong relationships, heal families, restore dignity, and create hope in East African communities through them.Basketball in Rwanda The  Government of Rwanda firmly believes in the power of sports to create national unity and pride while improving the health of the people. Basketball is Rwanda s second most popular sport and by far the most popular indoor sport in the country. Rwanda has a  professional basketball league called the National Basketball League. The league winner will advance to the Basketball Africa League (BAL) qualifiers. Additionally, to support basketball s rising popularity, the Rwandan government and Turkish Investment Company Summa partnered to open the long-awaited Kigali Arena The Basketball Africa League. It is one of Africa s largest indoor stadiums and will host major regional and international basketball events. Recently, the Basketball Africa League (BAL) 2022 playoffs and finals were held from Saturday, May 21st to Saturday, May 28th. This partnership will introduce Rwanda as a world-class tourism and investment destination and highlight Africa s growing sports industry. Kigali Arena offers a great opportunity to attract international basketball tournaments and positions Rwanda as a major sports tourism destination in the region. Stay tuned and follow our journey in building the first Pan-African Sports platform #premierbet #premierprojects #basketball #GMC #Gisimbamemorialcenter #Rwanda #africa #CSR #corporatesocialresponsaibility
link244: Umuryango w Abanyarwanda baba muri Congo-Brazzaville n inshuti z u Rwanda, ku wa Mbere taliki ya 4 Nyakanga 2022 bahuriye mu birori bibereye ijisho byo kwizihiza isabukuru ya 28 yo Kwibohora,bashimira Ingabo za RPA Inkotanyi zakuye Igihugu mu icuraburindi ryatewe n ubuyobozi bubi. Ni ibirori byitabiriwe n abasaga 300 biganjemo Abanyarwanda batuye mu Mujyi wa Brazzaville, inshuti zabo, abagize inzego zitandukanye z ubuyobozi, abahagarariye ibihugu byabo n Imiryango mpuzamahanga muri Congo. Ambasaderi w u Rwanda muri Repubulika ya Congo Th oneste Mutsindashyaka, yashimiye abitabiriye uwo muhango by umwihariko inshuti z u Rwanda zifatanyije na bo kwishimira iterambere ryagezweho mu Gihugu no mu bubanyi n amahanga mu myaka 28 ishize. Yavuze ko ukwibohora nyako k u Rwanda gushoboka gusa habayeho ubufatanye n ubutwererane biboneye mu ruhando mpuzamahanga. Yagize ati:  Ni yo mpamvu  u Rwanda rwizera cyane ko ubufatanye bw ibihugu bikiri mu nzira y amajyambere, butanga umusaruro ku mpande zose, ari ingenzi mu kugera ku iterambere u Rwanda n ibihugu by abavandimwe by Afurika bikeneye.  Yavuze ko Ingabo zahoze ari iza RPA Inkotanyi zamaze imyaka ine ziyagoheka, amajoro azira ibitotsi, abatabarika batakaje ubuzima muri urwo rugendo rwo kubohora u Rwanda, byarangiye bageze ku ntsinzi bahagaritse Jenoside yakorerwaga Abatutsi yahitanye abasaga miliyoni mu minsi 100 y ukwezi kwa Mata kugeza muri Nyakanga 1994. Yagize ati:  Uyu munsi duha icyubahiro abantu bose bagize uruhare muri urwo rugamba rwo kubohora Igihugu cyacu. Intekerezo zacu nanone zihora ku batanze igitambo kiruta ibindi cy ubuzima kugira ngo tube tugeze hano turi. Iya 4 Nyakanga mu 1994, ni bwo igice cyijimye kurusha ibindi mu mateka yacu cyasoje, hatangira kubakwa amateka mashya aho Abanyarwanda bahindutse umwe, aho buri wese abaho kandi agakorera mu mutekano n umutuzo, yishimira kuba afite uburenganzira busesuye. Yavuze ko amateka mabi u Rwanda rwanyuzemo ari yo arusunikira gutanga umusanzu wo kubungabunga amahoro mu bihugu by Afurika no hanze y uyu mugabane kugira ngo hatazagira ahandi ku Isi ayo mateka yakongera kwisubira. Yavuze kandi ko muri iyi myaka 28 ishize, u Rwanda rwahindutse kimwe mu bihugu bifite umuvuduko uhambaye mu iterambere ry ubukungu, icyitegererezo mu kwimakaza uburinganire n iterambere ry umugore, ubuyobozi butagira n umwe buheza, ikoranabuhanga no kubungabunga ibidukikije. Yakomeje agira ati:  Mbese, uyu munsi ni uw ibyishimo, umunezero w iterambere ridasanzwe ryagezweho mu myaka 28 ishize. Ni ishema kandi ku Banyarwanda bose babaye muri iryo terambere umunsi ku wundi. Ariko u Rwanda ruzirikana ko ukwibohora nyako kubaho gusa mu bufatanye mpuzamahanga.  Yashimangiye ko ari yo mpamvu u Rwanda na Congo Brazzaville bikomeje kwimakaza umubano mwiza biyobowe n Abakuru b Ibihugu byombi Perezida Paul Kagame na mugenzi we Denis Sassou Nguesso. Yanakomoje ku ruzinduko Perezida Kagame aheruka kugirira i Brazzaville n ahitwa Oyo mu kwezi kwa Mata uyu mwaka, rushimangira uburyo ibihugu byombi bikomeje guharanira ko umubano bifitanye warushaho kubyazwa umusaruro mu nyungu z ibihugu byombi. Muri urwo ruzinduko, hasinywe amasezerano y ubufatanye mu nzego zitandukanye z iterambere, harimo ubutwererane mu bya Politiki, ubukungu, ubuhinzi, guhanahana umuco n ubuhahirane bw abaturage, kubungabunga ibidukikije, ubufatanye mu bucukuzi no kubungabunga umutungo kamere n ibindi. Abitabiriye ibirori basusurikijwe n itsinda ry ababyinnyi ry Inganzo Ngali ryaturutse mu Rwanda. Umugoroba wose wari wuzuye amajwi y ingoma, indirimbo n imbyino gakondo, Abanyarwanda bongera kwihuza n umurage ndetse n umuco gakondo ubaranga aho bari hose ku Isi.
link245: Amazi ni umusingi ukomeye mu buzima bwa muntu kandi kuyakoresha neza biri mu by ibanze mu kugera ku iterambere rirambye. Mu Rwanda, hari intambwe igaragara imaze guterwa mu kurushaho kunoza uburyo abaturage bagerwaho n amazi binyuze mu kurinda umutungo kamere w amazi, gukumira icyakwanduza amazi, no gukumira imyuzure. Intambwe imaze guterwa mu kugeza amazi ku baturage no kuyakwirakwiza yagezweho binyuze muri Gahunda ikomatanyije yo gucunga umutungo kamere w amazi yagize uruhare rukomeye cyane mu kugera kuri Politiki y u Rwanda yo kubaka ubukungu butangiza ibindukikije no guhangana n Imihindagurikire y Ikirere, uburyo bukurikira uko ari butandatu zigaragaza uko u Rwanda rucungamo amazi mu guhangana n imihindagurikire y ikirere. 1. Gushinga ikigo gishinzwe Umutungo Kamere w Amazi mu Rwanda (RWB) Ikigo gishinzwe Umutungo Kamere w Amazi mu Rwanda (RWB) cyashyizweho mu mwaka wa 2020 hagamijwe guharanira ko haboneka amazi ahagije kandi abungabunzwe neza mu guharanira iterambere rirambye. Iki kigo gishinzwe gushyira mu bikorwa politiki z Igihugu, amategeko na gahunda birebana n umutungo kamere w amazi, kugenzura igenamigambi rihuriweho ry umutungo w amazi, gufata amazi no kurwanya isuri, gutanga impushya zo gucunga amazi, guhangana n imyuzure no guteza imbere ububiko bwayo. Iki kigo kandi kigenzura kandi imikoreshereze n imicungire myiza y amazi. Ishyirwaho ry Ikigo gishinzwe Umutungo Kamere w Amazi mu Rwanda rigaragaza ubushake bwa Guverinoma bwo kubungabunga amazi n akamaro kayo mu guhindura imibereho n ubukungu by Igihugu. Byinshi ku birebana n Ikigo gishinzwe Umutungo Kamere w  Amazi mu Rwanda wabisanga kuri www.rwb.rw. 2. Ishyirwaho ry impushya mu gukoresha umutungo kamere w amazi Gukenera gukoresha Umutungo kamere w amazi mu Rwanda bikomeje kwiyongera kandi Igihugu gikeneye kumenya ingano y amazi akoreshwa, abayakoresha, uburyo bayakoreshamo ndetse n aho bayakoresha. Iyo ibyo bimaze kumenyekana, bishobora kugereranywa n ingano y amazi ihari ndetse n ikwiye gukoreshwa hagamijwe gucunga uyu mutungo kamera neza kandi mu buryo burambye. Itegeko rigenga imikoreshereze n imicungire y umutungo kamere w amazi mu Rwanda riha Ikigo cy Igihugu gishinzwe Umutungo Kamere w  Amazi mu Rwanda (RWB) ububasha bwo gukusanya amakuru yose akenewe mu kunoza imicungire y amasoko y amazi. Imitangire y impushya ku mikoreshereze y uwo mutungo kamere ni bumwe muri ubwo bubasha cyahawe. Kubera iki hatangwa impushya mu gukoresha umutungo kamere w amazi?   Gucunga neza umutungo kamere w amazi:  Gucunga neza ikoreshwa ry umutungo kamere w amazi no kwimakaza ibikorwa bitanga inyungu mu guteza imbere ubukungu bw Igihugu.   Gusaranganya umutungo kamere w amazi mu buryo bungana: Mu rwego rwo gusaranganya kugira ngo babashe kugabura amazi, abashinzwe umutungo kamere w amazi bagomba kumenya ingano y amazi aboneka, n uburyo asanzwe akoreshwa.   Kubungabunga ibidukikije: Abashinzwe umutungo kamere w amazi bagomba kumenya neza ko amazi akoreshwa neza, mu buryo buteguye neza, kandi ko ibiyanduza byagabanyijwe ku buryo bufatika. Mu gihe cyo gutanga umutungo kamere w amazi kugira ngo ukoreshwe mu buryo butandukanye, abashinzwe uwo mutungo bagomba guharanira ko uruhererekane rw ibidukikije rukomeza kuboneka. Imitangire y ibyangombwa ikorwa hifashishijwe ikoranabunga (application) rifasha abakoresha amazi gusaba ibyangombwa bakeneye. Iyo mikorere ya serivisi zo gutanga ibyangombwa ifasha mu micungire iboneye y umutungo kamere w amazi. Ibyo byangombwa ushobora kubigeraho unyuze kuri www.waterpermit.rwb.rw. 3. Gahunda yo gufata no kubika amazi U Rwanda rufite imvura nyinshi ku kigero cya mm 1,200 buri mwaka, bituma gufata amazi y imvura buba ubundi buryo bwo kubona amazi mu rwego rwo guhaza ubusabe bw amazi bukomeza kwiyongera, guharanira iterambere ry imibereho n ubukungu ndetse no kubungabunga ibidukikije. Nubwo bimeze bityo ariko, u Rwanda rukomeza gufatwa nka kimwe mu bihugu bifite amazi make bitewe n ubushobozi buke bwarwo bwo kuyabika. Imishinga itari mike yashyizwe mu bikorwa kugira ngo iyi ntego igerweho kandi yose yagaragaje ko hari amahirwe menshi yo gufata amazi y imvura mu gihugu hose. Nk uko bigaragara muri raporo nshya mu gufata no kubika amazi, mu Rwanda haboneka uburyo butatu bw ingenzi butari karemano bwo kubika amazi. Muri bwo harimo ibyuzi by amazi bikoreshwa mu kuhira imyaka ku buso buto, ibibumbiro, ibidamu n ingomero zifashishwa mu kubyara ingufu z amashanyarazi. Iyi Raporo yagaragaje ko kuri ubu u Rwanda rufite ibyuzi by amazi 1,414 bifite ubushobozi bwo kubika metero kibe 131,603, ibyanya by ingomero 77 bifite ubushobozi bwo kubika metero kibe miliyoni 8 n ibidamu 50 bifite ubushobozi bwo kubika metero kibe miliyoni 75. Hakomeje gushyirwa imbaraga mu kongera ubushobozi bw Igihugu bwo  kubika amazi, no kunoza uburyo bwo gufata amazi mu ngo z abaturage. 4. Ubufatanye mu gucunga umutungo kamere w amazi Kwimakaza imicungire y umutungo kamere w amazi mu igenamigambi ry Uturere Hagati y umwaka wa 2017 na 2018, GGGI   umuryango mpuzamahanga ufasha ibihugu biri mu nzira y iterambere kugera ku bukungu burambye harangerwa ibidukikije, yafashije Uturere mu gutegura gahunda z iterambere ryatwo tuzagenderaho kugeza mu mwaka wa 2024. GGGI yatanze inzobere kugira ngo zitange ubujyanama bwimbitse mu itegurwa rya za gahunda z iterambere mu mijyi 6 yunganira Umujyi wa Kigali ari yo Huye, Muhanga, Musanze, Nyagatare, Rubavu na Rusizi. GGGI yaharaniye ko mu igenamigambi ry Uturere mu iterambere hitabwa by umwihariko ku micungire iboneye y umutungo kamere w amazi binyuze muri gahunda ikomatanyije yo kubungabunga umutungo w amazi (IWRM) ifatwa nk ikora ku nzego zose zigira uruhare mu iterambere rirambye ry Akarere. Ibikorwa byihariye birimo kwita kurinda inkengero z imigezi, kongera umubare w ingo zifite ibigega n ubundi buryo bwo gufata amazi y imvura n ibindi. Ibyo biteganyijwe kuba ingirakamaro mu rugendo rwo kugeza amazi meza ku baturage, kuhira imyaka mu buryo bugezweho, gukora ubuhinzi bugamije ubucuruzi, no gutanga amahirwe y inyongera yo kugera ku iterambere rirambye. Umushinga w amazi mu iterambere ry u Rwanda   Water for Growth Rwanda  Umushinga w imyaka ine  Water for Growth Rwanda  (W4GR) watangiye mu mwaka wa 2017, uri mu bufatanye bw ibihugu by u Rwanda n u  Buholandi, ukaba warafashije Minisiteri y Ibidukikije gushyira mu bikorwa gahunda ikomatanyije yo kunoza imicungire n imikoreshereze y umutungo kamere w amazi. Intego nyamukuru yari iyo kugeza umutungo kamere w amazi kuri bose, mu buryo bunoze kandi bubungabunga ibidukikije ku buryo burambye. Umushinga W4GR wakoze gahunda zo gufata amazi kuri 30% by ubuso bw igihugu, zirimo n igenamigambi rirambuye ryo gukwirakwiza amazi mu bihe bitandukanye kugeza mu mwaka wa 2050. Kuri ubu u Rwanda ruzi ingano y amazi ishobora gukoreshwa mu kuhira imyaka, mu nganda, mu bworozi, mu mirimo yo mu ngo ndetse no ku bidukikije. Ayo makuru yavuye mu bushakashatsi yahishuye ikibazo cy amazi make inerekana ko hakenewe ivugururwa mu gishushanyombonera cya gahunda yo kuhira ndetse no muri Politiki igenga umusaruro w ibiribwa. Uyu mushinga kandi wanafashije gushyiraho Ikigo gishinzwe Umutungo Kamere w Amazi mu Rwanda (RWB), ari na cyo kigenzura ikwirakwizwa ry amazi mu kwirinda amakimbirane, kunoza ubuziranenge bw amazi, kuvugurura ibyanya bifata amazi, gukumira no kurwanya isuri, gushyiraho ingamba zo guhangana n imyuzure mu gihe cy imvura ndetse n amapfa mu gihe cy izuba. Umushiga Ukomatanyije w Imicungire y Umutungo Kamere w Amazi- IUCN Intego y Umushinga Ukomatanyije w Imicungire y Umutungo Kamere w Amazi (IWRM) ni iyo gushyira mu bikorwa imicungire irambye y amazi n ibishanga no kwinjiza urusobe rw ibinyabuzima muri gahunda ya IWRM hagamijwe gushyigikira kugabanya ubukene, iterambere rigera kuri bose, guhangana n imihindagurikire y ikirere no kubungabunga ibinyabuzima bitandukanye. Uyu mushinga ufite inzego esheshatu uzibandaho ari zo:   Kunoza imiyoborere n imicungire y ibikorwa by amazi   Gushora imari mu bikorwa remezo by umutungo kamere w amazi   Kwimakaza uruhare rw amazi mu iterambere   Kongera ubumenyi ku mutungo kamere w amazi mu Rwanda   Kwimakaza Imikoranire myiza n ubufatanye mu gukoresha no gucunga neza umutungo kamere w amazi   Imihindagurikire y Ikirere, uburinganire, abantu n uburenganzira 5. Kunoza gahunda zo kurwanya no kwirinda imyuzure mu mijyi Mu guhangana n ibibazo by imyuzure mu Mujyi wa Kigali n indi mijyi mu gihugu, hatangijwe gahunda zitandukanye. Ikigo gishinzwe Umutungo Kamere w Amazi mu Rwanda (RWB) cyubatse Sitasiyo 15 zitanga amakuru yizewe ku nkengero z amazi mu bihe bitandukanye. Ibyo bifasha mu gukurikirana za ruhurura n ahandi hantu hibasirwa n imyuzure bigatuma hafatwa ingamba hakiri kare. Hubatswe ruhurura zisaga 40, hakorwa ubugenzuzi ngo hamenyekane ingo zituye aho zishobora kwibasirwa n umwuzure bituma imiryango isaga 5,000 yari ituye mu manegeka yashobora gushyira ubuzima bwabo mu kaga yimurirwa mu bice bitekanye. 6. Kubungabunga no kuvugurura ibishanga Kwangirika kw ibishanga ndetse no kwandura kwabyo byagize ingaruka zikomeye ku buziranenge bw amazi n ingano yayo. Igabanyuka ry ubushobozi bw ibishanga bwo gusigasira urusobe rw ibinyabuzima rutandukanye ritera ubwiyongere bw imyuzure rigatwara n ubuzima bw abantu, ibikorwa remezo bikangirika, umusaruro w ubuhinzi ukagabanyuka ndetse n amazi agakama. Ni yo mpamvu u Rwanda rwimakaje gahunda yo kuvugurura ibishanga, by umwihariko mu bice by imijyi. U Rwanda rwageze kuri byinshi bikurikira mu micungire y ibishanga, birimo:   Ivugururwa ry ibikorwa by ingenzi bigize uruhurirane rw ibishanga. Nk urugero, ivugururwa ry igishanga cy Urugezi guhera mu mwaka wa 2005 ryatumye cyongerwa ku rutonde rw ibishanga bigengwa n amasezerano ya RAMSAR ku Isi, ndetse kinabona igihembo mpuzamahanga mu 2010.   Imishinga minini yo kongera gusana ibishanga irimo icyiciro cya kabiri cy Umushinga wo Guteza Imbere Imijyi (RUDPII), Uwo gushyira mu byiciro ibishanga byose no kwimura inganda zabarizwaga mu cyanya cyahariwe inganda cyari mu gishanga zerekezwa Masoro mu kindi cyanya aho zibereye kuba.   Himuwe kandi ibikorwa by ubucuruzi bisaga 6,000 (amagaraji y imodoka, parikingi n inganda) n ibikorwa by ingo bikurwa mu bishanga byari mu mujyi kugira ngo byongere gutunganywa.   Itegurwa ry igishushanyombonera cy ibishanga ryerekanye ko nibura kilometero kare 15, zigize 20% by ibishanga byo mu mijyi bizongera gusanwa, mu gihe 29% byamaze kwemezwa nk ibigomba gukoreshwa mu buryo burambye, 38% bigafasha mu kubungabunga urusobe rw ibinyabuzima hanyuma ahasigaye hakifashwa mu bukerarugendo no kuruhuka. Ikindi kintu cy ingenzi cyagezweho ni icyo gutunganya igishanga cya Nyandungu mu Mujiyi wa Kigali, mu buryo bufasha guhangana n imihindagurikire y ikirere kandi bubereye ubukerarugendo, cyashyizwe mu bikorwa n Ikigo cy Igihugu gishinzwe Kubungabunga Ibidukikije (REMA) nyuma y ishoramari ryakozwe n Ikigega cy Ibidukikije mu Rwanda    FONERWA (Rwanda Green Fund), Ishami ry Umuryango w Abibumbye ryita ku Bidukikije (UN Environment) na Leta y u Butaliyani. Iki cyanya cya Nyandungu kiri kuri hegitari 120 kikaba kirimo ibikorwa bitandukanye nk ibyuzi bikozwe mu buryo bw umutako, amashyamba atewe mu buryo bubereye ijisho, ubusitani burimo ibihingwa byifashishwa mu buvuzi, uduhanda tw abanyamaguru dushashe neza ndetse n inzira z amagare, resitora, ishakiro ry amakuru ndetse n ahagenewe izindi serivisi zijyanye no kuruhuka. Uyu mushinga ntiwateguriwe gutanga inyungu z ubusabane n ubukungu gusa, ahubwo unashyigikira uburyo bushya bwo gusubiranya no kubungabunga urusobe rw ibinyabuzima rubarizwa mu bishanga, bikajyana no kwimakaza imicungire irambye y umutungo kamere.
link246: Amashyamba yo mu Rwanda abarirwa ku buso bwa hegitari 724,695 zingana na 30.4% by ubuso bwose bw Igihugu nk uko bitangazwa muri raporo ya vuba igaragaza ubutaka buriho amashyamba (Rwanda Forest Cover Mapping Report/2019). Muri ayo mashyamba 53% ni ayatewe, 21 ni aya cyimeza ari mu mukenke, 19% ni amashyamba ya cyimeza yo mu misozi ibonekamo imvura nyinshi   mu gihe 6.2% ari ibihuru. Kongera ubuso buteyeho amashyamba biri mu bikorwa n imishinga by u Rwanda bigamije kongera ubushobozi bwo guhangana n imihindagurikire y ikirere, kubyaza ubukerarugendo amadovize menshi, kongera umusaruro ukomoka ku bimera no kuzamura imibereho y Abanyarwanda muri rusange. Buri mwaka Abanyarwanda batera amamiliyoni y ibiti muri gahunda ngarukamwaka bafite intego imwe yo kubungabunga amashyamba no kongera umusaruro. Gahunda y Igihugu y Ubukungu Butangiza Ibidukikije yatangijwe mu mwaka wa 2011 nk uburyo burambye buyobora Igihugu ku kubaka iterambere rizira guhumanya ikirere bitarenze mu mwaka wa 2050. Ni gahunda yimakaza agaciro k amashyamba kandi ikubiyemo ingamba 14 zirimo no gutera ibiti no kubungabunga amashyamba mu buryo burambye hagamijwe guharanira ko amashyamba ya Leta n ay abantu ku giti cyabo acungwa mu buryo bwiza kandi burambye. Bimwe mu byagezweho muri Gahunda y Igihugu y Ubukungu Butangiza Ibidukikije, by umwihariko mu mushinga urambye wo gutera ibiti no kubungabunga amashyamba ni ibi bikurikira: 1. Ubuso buriho amashyamba mu Rwanda bwageze kuri 30.4% Binyuze mu cyerekezo cy Igihugu na politiki yo kureba kure heza, u Rwanda rwabaye kimwe mu bihugu byatangiye hakiri kare gushyira mu bikorwa Intego y Isi yose yiswe  Bonn Challenge  yo kugarura amashyamba ku butaka yahozeho kugeza kuri hegitari zisaga miliyoni 150 bitarenze mu mwaka wa 2020, na hegitari miliyoni 350 bitarenze mu 2030. Mu mwaka wa 2011, ni bwo u Rwanda rwihaye intego yo kugarura amashyamba kuri hegitari miliyoni ebyiri yahozeho akaba yarangijwe bitarenze mu 2020. Imbaraga u Rwanda rwashyize mu kubungabunga amashyamba ariho, gutera amashyamba mashya, kuvugurura amashyamba mu bice bitandukanye by Igihugu no guharanira kugera ku ntego za Bonn Challenge ni byo byatumye u Rwanda rugera ku ntego yo kugira 30.4% by ubuso bw Igihugu buriho amashyamba. Izo nzego zifite akamaro gakomeye ko gushimangira uruhare rw u Rwanda mu guhangana n imihindagurikire y ikirere. Kuri ubu hashyizwe ingufu mu gutera ibiti ahahurira abantu benshi mu mijyi itandukanye y u Rwanda nk uko bigaragara mu gishushanyombonera kirimo gukoreshwa ubu aho Icyerekezo 2050 gitegeka ko imijyi yose n amasanteri agenda atera imbere bikwiye kuba ifite ibyanya byahariwe amashyamba bifatanye n ubundi butaka bukorerwamo ibikorwa bitandukanye. Igihugu nanone cyashyizeho ahatunganyirizwa Ingemwe z Ibiti (Tree Seed Centres) muri pepiniyeri ziherereye mu Karere ka Gatsibo n Aka Huye, mu rwego rwo kongera ingemwe z ibiti zuzuje ubuziranenge. Aha hatunganyirizwa ingemwe z ibiti hagira uruhare mu micungire y amashyamba, umusaruro  w amakara yo gucana, ibiti byifashishwa mu bwubatsi, gukoresha izindi ngufu zitangiza ibidukikije no kubona ingemwe zujuje ubuziranenge by umwihariko. Ni ihuriro kandi ry ibikorwa bigize uruhererekane rwo gutunganya no gukwirakwiza ingemwe, birimo gukora ubwoko bushya, kunoza ubwoko busanzwe, kubungabunga utunyangingo tw ibiti, gukusanya ingemwe, kuzirera no kuzikwirakwiza. Nanone kandi zizakomeza kubakira ku ntsinzi yo kuvugurura amashyamba y u Rwanda no gushyigikira imbaraga zashyizwe mu buhinzi bw amashyamba mu bice bitandukanye mu Gihugu. 2. Gahunda ngarukamwaka yo gutera ibiti n Umuganda Leta y u Rwanda yashoye akayabo mu gutera amashyamba mashya no kuyasubiza aho yari asanzwe binyuze muri gahunda ngarukamwaka yo gutera ibiti n amashyamba. Nko mu gihembwe cy umwaka wa 2020/2021 Abanyarwanda bateye ibiti miliyoni 25 byagize uruhare mu kuvugurura amashyamba muri gahunda yo guhangana n imihindagurikire y ikirere. Muri icyo gihembwe, hegitari 7,400 zateweho ibiti bisanzwe, izindi hegitari 900 zihingwaho ibiti mu mashyamba ya cyimeza ndetse haterwa n ibiti byeraho imbuto 77,000. Hanavuguruwe hegitari 500 z amashyamba ahingwamo ibiti bicanwamo amakara mu rwego rwo kongera umusaruro. Biteganyijwe ko muri uyu mwaka hazaterwa ibiti bibarirwa muri miliyoni 43. Igikorwa ngarukakwezi cy Umuganda na cyo gihuriza hamwe abaturage mu Nzego z ibanze bagamije kugera ku musaruro uhuriweho. Umuganda ni gahunda yihariye y Igihugu yahaye abaturage amahirwe yo kugira uruhare mu gutera ibiti mu rwego rwo kongera ubuso bw Igihugu buteweho amashyamba no kubungabunga ibidukikije uhereye mu Nzego z ibanze. Hagati y umwaka wa 2009 n uwa 2019, ubuso buriho amashyamba bwiyongereyeho 27.7% byose bikaba umusaruro wa gahunda zitandukanye zo gutera amashyamba mashya no kuvugurura ayari yarangijwe. 3. Kwegurira (gukodesha) abikorera amashyamba yari aya Leta mu kuyacunga neza Binyuze muri gahunda y Igihugu yo kwegurira abikorera ibikorwa bimwe, Leta y u Rwanda yagiranye ubufatanye n urwego rw abikorera mu guharanira imicungire iboneye y amashyamba ya Leta. Minisiteri y Ibidukikije yatangije ubufatanye bwayo bwa mbere n abikorera bujyanye no gucunga amashyamba mu mwaka wa 2019, kuyabungabunga no kongera umusaruro atanga. Kugeza ubu Hegitari 23,456.15 zingana na 38.4% by amashyamba ya Leta zicungwa n abashoramari bigenga binyuze mu masezerano y igihe kirekire basinyanye na Leta. 4. Ihangwa rya Pariki y Igihugu ya Gishwati-Mukura U Rwanda ruherutse guhanga Pariki y Igihugu ya Gishwati-Mukura, imwe muri Pariki nshya muri Afurika, mu rwego rwo kurinda amashyamba kimeza ya kera n inguge ziyacumbitsemo.Iyo Pariki igizwe n amashyamba abiri ari yo irinini rya Mukura n irito rya Gishwati aherereye ku musozi ugabaya icyogogo cy imigezi ya Congo na  Nili, agakurikira urwunge rw ibibaya by Albertine (Albertine Rift) bigizwe n urusobe rw ibinyabuzima rutandukanye. Kuvugurura ishyamba rya Gishwati-Mukura no kurihindura Pariki byashobotse ku bufatanye na Global Environment Facility/GE na Banki y Isi, binyuze mu Mushinga wa LAFREC (Landscape Approach to Forest Restoration and Conservation) washyizwe mu bikorwa n Ikigo cy Igihugu cyo kubungabunga Ibidukikije (REMA), Urwego rushinzwe Iterambere mu Rwanda (RDB) n Uturere iyo Pariki iherereyemo. Uwo mushinga w imyaka 5 wubakiye ku mirimo yakozwe na  Forest of Hope Association , ugera ku ntego yo kuvugurura Gishwati-Mukura binyuze mu kuhindura ahantu nyaburanga mu rwego rwo kurushaho kubungabunga urusobe rw ibinyabuzima ruhabarizwa no kwegereza imiryango ituriye Pariki inyungu urwo rusobe rutanga. Kuri ubu RDB irimo gutegura gahunda iri mu byiciro bitandukanye ijyanye no kubungabunga urwo rusobe rw ibinyabuzima no guteza imbere ubukerarugendo muri Pariki y Igihugu ya Gishwati   Mukura. Iyo gahunda ikubiyemo kuyiha abayirinda, gukaza ingamba zo kuyibungabunga, guteza imbere ubushakashatsi, ubufatanye na Koperative ziyakoreramo, gukemura amakimbirane y abantu n inyamaswa, kugenzura imiterere y ibidukikije no guteza imbere ubukerarugendo bugendera ku mategeko. Iyi gahunda irimo gutegurwa ku bufatanye n Inzego z ibanze ndetse n Ikigo  Imizi , Ishami rya   Wilderness Safaris. 5. Kwagura Pariki y Igihugu y Ibirunga U Rwanda rwatangiye umushinga ukomeye wo kwagura Pariki y Igihugu y Ibirunga no guharanira ahazaza heza h ingagi zo mu misozi zita mu rugo ishyamba ry Ibirunga. Iyi gahunda y imbonekarimwe igamije kwagura pariki ku kigero cya 23% ikiyongeraho kilometero kare 37.4, ubunini bwayo bukava kuri kilometero kare 160 bukagera kuri kilometero kare 197.4. Biteganyijwe ko izo hegitari zizongerwaho izindi hegitari 6,620 z icyanya cy ubuhumekero (buffer zone) gitandukanya Pariki n ubutaka bw abaturage. Pariki y Igihugu y Ibirunga ifite urusobe rw ibinyabuzima rudatekanye kandi buri kuri kilometero kare 160 gusa, ari na yo mpamvu u Rwanda rwiyemeje kuyagura ikongerwaho hafi kimwe cya kane cy ubunini ifite ubu. Pariki yagutse yitezweho guteza imbere imibereho y ingagi zo mu misozi zitagiraga ubwisanzure buhagije kandi ishyigikire ubwiyongere bwazo ku kigero kiri hagati ya 15% na 20% n igabanyuka ry imfu z abana b ingagi ku kigero kiri hejuru ya 50%. Kwagura Pariki y Igihugu y Ibirunga byitezweho no guhindura imibereho y imiryago iyizengurutse kandi bizanatuma gusura ingagi birushaho kuba ubunararibonye buhebuje. Byinshi ku bijyanye no kwagura Pariki y Igihugu y Ibirunga wabisanga kuriwww.visitrwanda.com/gorillas.
link247: Abakinnyi b ikipe y igihugu  Amavubi, batangiye umwiherero utegura imikino ibiri u Rwanda ruzakinamo na Djibouti mu ijonjora rya mbere mu rugendo rwo gushaka itike yo kuzitabira Shampiyona Nyafurika ihuza abakinnyi bakina imbere mu bihugu byabo (CHAN), izabera muri Uganda, Kenya na Tanzania muri Gashyantare 2025. Mu gitondo cyo kuri uyu wa Mbere, tariki ya 21 Ukwakira 2024, ni bwo abakinyi 26 bahamagawe n Umutoza w Ikipe y Igihugu, Frank Spittler, yatangiye umwiherero utegura iyi mikino. Urutonde rw Abakinnyi 26 batangiye Umwiherero bitegura Djibouti Abazamu Hakizimana Adolphe, Niyongira Patience, Muhawenayo Gad na Fils Habineza Francois Ba myugariro Ombolenga Fitina, Byiringiro Gilbert, Niyomugabo Claude, Ishimwe Christian, Niyigena Clement, Nshimiyimana Yunusu, Ndayishimiye Thierry na Hirwa Jean. Abo Hagati Muhire Kevin, Ruboneka Jean Bosco, Ndikumana Fabio, Iradukunda Simoen, Didier Ndayishimiye na Ngabonziza Pacifique. Ba Rutahizamu Niyibizi Ramadhan, Dushiminan Olivier, Iraguha Hadji, Kabanda Serge, Mbonyumwami Taiba, Osse Iyabivuze Iyi mikino yombi izabera i Kigali tariki ya 27 na 31 Ukwakira 2024 kuri Stade Amahoro. Kuri iyi nshuro, ikipe izakomeza hagati y u Rwanda na Djibouti izahura n izaba yakomeje hagati ya Sudani y Epfo na Kenya, mu ijonjora rya kabiri rizakinwa mu Ukuboza. Imyitozo ya mbere iratangira kuri uyu mugoroba ku kibuga cy imyitozo cya Stade Amahoro.
link248: Nyuma y imikino y amakipe y ibihugu, mu bihugu bitandukanye, imikino ya Shampiyona yarakomeje mu mpera z icyumweru gishize, bamwe mu bakinnyi b Abanyarwanda bakina hanze bafashije amakipe yabo kwitwara neza nubwo hari abo shampiyona zabo zitahiriye. Mu gihugu cya Ukraine shampiyona yakomezaga hakinwa umunsi wa cumi, Ikipe ya FC Kryvbas Kryvyi Rih ikinamo Kapiteni w Amavubi Bizimana Djihad yatsinze Zorya Luhansk igitego 1-0, yuzuza amanota 14 mu mikino icyenda imaze gukina muri Shampiyona. Muri uyu mukino Djihad yinjiye mu kibuga asimbuye ku munota wa 57. Impera z icyumweru zari nziza Kuri Stade Tunisien yo mu cyiciro cya mbere muri Tunisia ikinamo Mugisha Bonheur yatsinze Etoile du Sahel igitego 1-0 mu mukino w umunsi wa gatanu wa shampiyona yakinnyemo iminota yose y umukino. Impera z icyumweru kandi zari nziza kuri Ishimwe Anicet ukinira Olympique de B ja yo mu cyiciro cya mbere muri Tuniziya yagaragaye mu mukino ikipe ye yatsinzemo EGS Gafsa ibitego 2-0. Myugariro Mutsinzi Ange ukinira FK Zira yo mu cyikiro cya mbere muri Azerbaijan yanganyije na Sabah FK igitego 1-1 mu mukino w Umunsi wa cumi wa shampiyona yakinnyemo iminota yose y umukino. Al Ahli Tripoli yo muri Libya ikinamo Manzi Thierry ikomeje imyitozo yitegura Shampiyona ya 2024/25 izatangira tariki 25 Ukwakira 2024. Myugariro w Ikipe y Igihugu, Imanishimwe Emmanuel  Mangwende  ukinira AEL Limassol yo muri Cyprus ntibakinnye umukino wa shampiyona mu mpera z icyumweru ahubwo arakina kuri uyu wa Mbere bakirwa na Nea salamina Famagusta saa kumi n ebyiri z umugoroba. Myugariro Rwatubyaye Abdul ukinira Brera Strumica yo muri Macedonia y Amajyaruguru yakinnye iminota yose y umukino mu mukino ikipe ye yanganyijemo na Voska Sports igitego 1-1 mu mukino w umunsi wa cumi wa shampiyona. Mu gihugu cya Kenya AFC Leopards ikinamo Rutahizamu Gitego Arthur yanganyije na Kariobangi Sharks igitego 1-1 mu mukino w Umunsi wa gatanu wa Shampiyona. Muri uyu mukino Gitego Arthur ni we watanze umupira wavuyemo igitego cyatsinzwe na Victor Omune mbere yo gusimbuzwa ku munota wa 60. One Knoxville ikinamo rutahizamu Nshuti Innocent yanganyije na Forward Madison FC ubusa ku busa mu mukino uyu Munyarwanda atakoreshejwemo. Rutahizamu Jojoe Kwizera ukinira Rhode Island yinjiye mu kibuga asimbuye ku munota wa 66 mu mukino ikipe ye yanganyijemo na Charleston Battery igitego 1-1. Sandvikens IF ikinamo Byiringiro Lague yatsinzwe na Orgryte IS ibitego 4-2 mu mukino uwo Munyarwanda yari ku ntebe y abasimbura. York Rafael wa Gefle IF yo muri Su de ukina mu kibuga hagati yakinnye iminota 89 mu mukino ikipe ye yanganyijemo na IK Oddevold igitego 1-1. Samuel Guelette ukinira La Louviere yo mu cyikiro cya kabiri mu Bubligi yari ku ntebe y abasimbura mu mukino ikipe ye yanganyijemo na Eupen igitego 1-1 mu mukino w Umunsi wa munani wa shampiyona ifata umwanya wa kabiri n amanota 17. Umuzamu Buhake Clement Twizere ukinira Ullensaker Kisa yo mu cyiciro cya kabiri muri Norway yakinnye umukino wose ikipe ye yatsinzwemo na Strommen IF ibitego 4-3. Umuzamu Ntwali Fiarce ukinira Kaizer chiefs yo muri Afurika y Epfo yabanje mu kibuga mu mukino ikipe ye yanyagiyemo Super Sports United ibitego 4-0 muri 1/8 cy irushanwa rya Carling Knockout. Muri   cya Carling Knockout Kaizer chiefs yatomboye Mamelodi Sundown s.
link249: APR FC yatsinze Gasogi United igitego 1-0 mu mukino w umunsi wa gatandatu wa shampiyona, ibona intsinzi ya mbere muri Shampiyona ya 2024/25. Uyu mukino wabaye ku mugoroba wo kuri iki Cyumweru tariki 20 Ukwakira 2024, kuri Kigali Pele Stadium. Uyu mukino wari wasubitswe kubera imvura nyinshi yaguye i Nyamirambo ku wa Gatandatu Umukino watangiye utuje ku mpande zombi umupira ukinirwa mu kibuga hagati Ku munota wa 32  APR FC yabonye amahirwe yo gufungura amazamu ku mupira wazamukanywe na Niyomugabo Claude uwuhaye Richmond Ramptey ateye ishoti ujya hanze y izamu Ku munota wa 42  APR FC yabonye igitego cya mbere cyatsinzwe na Mamadou Lamine Bah ku mupira mwiza yahawe na Victor Mbaoma. Igice cya mbere cyarangiye APR FC yatsinze Gasogi United igitego 1-0 cya Mamdou Lamine Bah. Mu gice kabiri, ikipe y ingabo y ingabo yakomeje gusatira izamu rya Gasogi United ishaka igitego cya kabiri binyuze ku ruhande rw ibumoso. Ku munota wa 60  Gasogi United yagerageje gusatira izamu rya APR FC binyuze ku mupira wazamukanywe na Kabanda Serge ateye ishoti umupira ukurwamo n umunyezamu Nzila Pavelh. Umukino warangiye APR FC itsinze Gasogi United igitego 1-0. APR FC yahise iva ku mwanya wa nyuma ijya ku wa 13 n amanota ane mu mikino ibiri imaze gukina mu gihe Gasogi United yafashe umwanya wa karindwi n amanota umunani.  ndi mikino yabaye uyu munsi, Police FC yanganyije na Gorilla FC ubusa ku busa ikomeza kuyobora Shampiyona n amanota 12 naho Marines FC yatsinze Kiyovu Sports Ibitego 4-2. Umukino uzasoza iy Umunsi wa Gatandatu wa Shampiyona, uzahuza AS Kigali na Vision FC ku wa Mbere.
link250: Ku wa Gatandatu tariki ya 19 Ukwakira, irushanwa ry umukino wa Karate rihuza amashami ya Polisi y u Rwabda ryasojwe hatangwa imidali ku bahize abandi. Ni amarushanwa yabereye ku cyicaro gikuru cya Polisi y u Rwanda ku Kacyiru mu Mujyi wa Kigali, mu rwego rwo kwitegura irushanwa ry uyu mukino ku rwego rw Igihugu. Ryitabiriwe n abakinnyi 35 bahagarariye abandi, bahatanye mu byiciro birimo Kata na Kumite mu bagore n abagabo. Umuhango wo gutangiza iri rushanwa  wayobowe n Umuyobozi Mukuru wa Polisi y u Rwanda Wungirije (DIGP) ushinzwe ubutegetsi n abakozi, DCG Jeanne Chantal Ujeneza. Witabiriwe kandi n abayobozi barimo Umuyobozi w Ishyirahamwe ry umukino wa Karate mu Rwanda (FERWAKA) Damien Niyongabo, Uhagarariye Ishyirahamwe ry u Buyapani rya Karate mu Rwanda (JKA Rwanda) Rurangayire Guy n Umuyobozi wa Karate muri Polisi y u Rwanda ACP (Rtd) Reverien Rugwizangoga. Mu gusoza iri rushanwa rya Karate hatanzwe ibihembo kubitwaye neza mu byiciro byose ari byo Open Kata na Kumite mu bagabo n abagore.
link251: Rayon Sports yatsinze Bugesera FC ibitego 2-0 mu mukino w umunsi wa gatandatu wa shampiyona, yuzuza intsinzi ya gatatu yikurikiranya muri iyi shampiyona ya 2024/25. Uyu mukino wabaye kuri uyu wa Gatandatu tariki 19 Ukwakira 2024, kuri Kigali Pele Stadium. Umukino watangiranye umuvuduko uri hejuru ku mpande zombi ku buryo umupira wavaga ku izamu rimwe ugana ku rindi. Ku munota wa 15, Bugesera FC yabonye Coup-franc nziza ku ikosa ryakozwe na Kanamugire Roger kuri Niyomukiza Faustin inyuma y urubuga rw amahina, umupira watewe na Iracyadukunda Eric ukorwaho na Khadime Ndiaye ujya muri koruneri itagize icyo itanga. Ku munota wa 18, Rayon Sports  yahushije uburyo bwiza ku mupira mwiza wahawe Fall Ngagne asiga Iracyadukunda Eric, awufunze ashaka kuroba Arakaza Mac Arthur, uyu munyezamu w Umurundi aba ibamba, ashyira umupira muri koruneri. Ku munota 21, Rayon Sports yafunguye amazamu ku gitego cyatsinzwe na Yousou Ngagne ku mupira yatsindishije umutwe ku mupira mwiza wari uvuye muri koruneri yatewe na Muhire Kevin. Ku munota wa 28, Rayon Sports yasatiraga cyane yongeye kubona amahirwe yo gutsinda igitego cya kabiri nyuma yaho Umunya-Senegal yacenze abakinnyi babiri ba Bugesera FC, ateye mu izamu, umupira ukurwamo na Arakaza wari waguye. Ku munota wa 29, Bugesera FC yahushije uburyo bwiza bwo kwishyura igitego ku mupira Niyomukiza Faustin yahawe na Bizimana Yannick, ateye mu izamu, ukurwamo na Khadime Ndiaye wahise atabarwa na Youssou Ngagne uwushyize muri koruneri. Ku munota wa 45+2, Muhire Kevin yahannye ikosa ryakorewe kuri Bassane mu ruhande, umupira ukurwamo na Arakaza awushyira muri koruneri itagize ikivamo. Igice cya mbere cyarangiye Rayon Sports iyoboye umukino n igitego 1-0 cyatsinzwe Youssou Ngagne. Mu gice cya kabiri, Bugesera FC yatangiranye impinduka Ssentongo Farouk na Tuyihimbaze Gilbert basimbura Nyarugabo Moise na Pacifique. Ku rundi ruhande Rayon Sports nayo yatangiranye impinduka Adama Bagayogo na Ishimwe Fiston basimbura Rukundo Abdul Rahman na Iraguha Hadji. Muri icyo gice, Bugesera FC yatangiye yataka cyane izamu rya Rayon Sports ishaka igitego cyo kwishyura harimo uburyo bwa Tuyihimbaze Gilbert wateye umupira ukurwamo na Khadime Ndiaye, ujya muri koruneri yatewe, Farouk ateye ishoti, uyu munyezamu akora ku mupira urarenga. Ku munota wa 69, Bugesera FC yongeye gusatira ishaka igitego cy impozamarira ku mupira Bizimana Yannick yahaye Tuyihimbaze Gilbert na we ukinanye na Iracyadukunda Eric wateye ishoti ari mu rubuga rw amahina, umupira ujya hejuru. Nubwo yari yatsinzwe, Bugesera FC yakomeje gusatira izamu rya Rayon Sports harimo uburyo bwo ku munota wa 80, Khadime Ndiaye yatabayemo Rayon Sports, arenza umupira wari wasatiriwe na Tuyihimbaze Gilbert mbere y uko Bugesera FC itera koruneri itagize icyo itanga. Ku munota wa 85, Rayon Sports yabonye amahirwe yo gutsinda igitego cya gatatu kuri koruneri yavuye ku mupira warengejwe na Ciza Jean Paul, usanga Kanamugire Roger awushyira hejuru y izamu. Umukino warangiye Rayon Sports Itsinze Bugesera FC ibitego 2-0, yuzuza itsinzi ya gatatu yikurikiranya muri shampiyona y uyu mwaka. Rayon Sports yahise igira amanota 11 ifata umwanya wa kabiri ku rutonde rw agateganyo inganya na Police FC ya mbere, izigamye ibitego umunani mu gihe Gikundiro ifite ibitego bine. Bugesera FC yagumye ku mwanya wa 12 n amanota atatu. Indi mikino yabaye uyu munsi, Etincelles yanganyije n Amagaju ibitego 2-2 naho Musanze FC yatsinze Mukura VS igitego 1-0. Abakinnyi babanje mu kibuga ku mpande zombi Rayon Sports Khadime Ndiaye, Omborenga Fitina, Bugingo Hakim, Youssou Diagne, Omar Gning, Kanamugire Roger, Rukundo Abdulrahman, Muhire Kevin (c), Fall Ngagne, Iraguha Hadji na Aziz Bassane Bugesera FC Arakaza Mac Arthur, Mucyo Didier Junior, Iracyadukunda Eric, Hirwa Jean de Dieu, Ciza Jean Paul, Kaneza Augustin (c), Niyomukiza Faustin, Dukundane Pacifique, Bizimana Yannick, Gakwaya Leonard na Nyarugabo Moise.
link252: Guhera kuri uyu wa Gatanu tariki 18 Ukwakira 2024 haratangira Shampiyona ya Volleyball ya 2024/25 izakinwa n amakipe umunani mu bagabo n umunani mu bagore harimo n ikipe nshya ya Kepler WVC. Amatsiko ni yose ku bakunzi ba Volleyball kuko benshi mu bo muganiriye bakubwira ko ruzaca Imana yonyine kuko amakipe agera kuri atanu mu bagabo afite ubushobozi bwo kwegukana igikombe. Iyi Shampiyona ifite umwihariko izakoreshwamo uburyo bw amashusho afasha abasifuzi gufata ibyemezo bitandukanye buzwi nka VAR nkuko byemejwe mu nama y inteko rusange isanzwe y iri shyirahamwe yateranye ku itariki 10 Kanama 2024. Mu bagabo, shampiyona y uyu mwaka izakinwa n amakipe umunani arimo APR VC, Kepler VC, Police VC, Gisagara VC, RPN VC, East Africa University Rwanda na Kigali VC. Nk uko byagenze umwaka ushize w imikino biragoye cyane kugira ikipe waha amahirwe yo kwegukana igikombe cya Shampiyona kurusha izindi, cyakora amakipe nka APR VC ifite igiheruka, REG VC, Gisagara VC, Police VC na Kepler VC ari mu zigomba kugihatanira. Mu bagore, shampiyona y uyu mwaka izakinwa n amakipe umunani arimo n ikipe nshya ya Kepler WVC yitezweho kuzatanga akazi gakomeye nk uko iy abagabo yabigaragaje mu mwaka umwe imaze ishinzwe. Andi arindwi ni APR WVC, Police WVC, RRA WVC, Ruhango WVC, East Africa University Rwanda, Wisdom School na Rwanda Polytechnic Huye College. Muri iki cyiciro cy abagore hitezwe ihangana rikomeye hagati y amakipe ane arimo APR WVC ifite igikombe giheruka na Police WVC, Rwanda Revenue Authority, Kepler na Ruhango WVC yabaye iya kane umwaka ushize. Abakinnyi bo kwitega mu byiciro byombi Nk uko byagenze umwaka ushize, iyi shampiyona izakinwa n abanyamahanga batatu. Amakipe atandukanye yagannye isoko ku bwinshi ashaka abakinyi bava hanze y u Rwanda. Bamwe mu bakinnyi bo kwitega barimo, Umunya- Gambia, Jahara Koita ukinira Police VC wakiniraga ikipe ya O.M.K yo mu gihugu cya Algeria. Hari kandi Umunya-Brazil Matthaus Wojtylla, REG VC yaguze avuye muri Romani ndetse n Umunya- Gambia Modou Lamine Jarju. Police WVC yabaye iya kabiri umwaka ushize nayo yaguze Sandra Ayepoa wakiniraga ikipe ya El-Wak Wings y iwabo muri Ghana, APR WVC yaguze Umunya- Botswana, Gaoleseletse Lizzy wari Kapiteni wa Rwanda Revenue Authority ndetse naAmito Sharon yavanye muri Police WVC.RRA WVC nayo ntiyatazwe ku isoko yaguze umunyekongo Mpeti Lolo Irene. Ntabwo hakirengagizwa Abanyarwanda nka Dusenge Wicklif wekereje muri Kepler VC, Manzi Saduru werekeje muri Police VC avuye muri APR VC na Ishimwe Patrick wakiniraga GSO de Butare. Hari kandi Mugisha Jean Sentere yerekeje muri REG VC avuye muri IPRC Huye na Rukundo Bienvenue waje muri REG VC avuye muri Police VC. Ibi birori bya Volleyball biratangira kuri uyu wa Gatanu tariki 18 Ukwakira 2024 muri Petit Stade i Remera ahateganyijwe imikino ibiri mu bagore n abagabo, RRA WVC irakina na Kepler WVC saa kumi n imwe mu gihe umukino utegerejwe mu bagabo uhuza REG VC na Police VC saa moya z umugoroba.
link253: Myugariro Buregeya Prince uheruka gutandukana na APR FC, yerekeje muri AS Kigali asinya amasezerano y umwaka umwe. Buregeya nta kipe yari afite kuva muri Kamena ubwo yatandukanaga na APR FC yari amazemo imyaka irindwi. Buregeya Prince yerekeje muri AS Kigali nyuma yo kujya muri Al-Nasiriya yo mu Cyiciro cya Kabiri muri Iraq bidakunze. Uyu mukinnyi yiyongereye kuri Bukuru Christophe wanyuze mu makipe atandukanye yo mu Rwanda arimo APR FC, Rayon Sports, Mukura ndetse na Rutsiro FC yaherukagamo akaba yarasinye umwaka umwe. Ubwo Shampiyona izasubukurwa mu mpera z icyumweru, AS Kigali izakira Vision FC ku wa Mbere, tariki 21 Ukwakira 2024 mu mukino w umunsi wa gatandatu.
link254: Ikipe ya Police Volleyball Club yitegura umwaka mushya w imikino uzatangira ku wa Gatanu tariki 18 Ukwakira yerekanye abakinnyi batatu yaguze barimo Umunya- Gambia, Jahara Koita, Manzi Saduru na Ishimwe Patrick. Jahara ni umwe mu bakinnyi bakomeye, yaherukaga muri OMK VC yo muri Algeria, Manzi yavuye muri APR VC yahesheje Igikombe cya Shampiyona giheruka ndetse na Ishimwe ukiri muto wavuye muri Groupe Scolaire de Butare. Police VC ikomeje kugaragaza imbaraga zikomeye kuko nk umwaka ushize yegukanye Zone V yabereye i Kigali ndetse n Irushanwa ryo Kwibuka (GMT). Iyi kipe kandi yatsindiwe ku mukino wa nyuma w Irushanwa ryo Kwibohora ndetse na Memorial Kayumba. Police VC izatangira shampiyona ku wa Gatanu, tariki ya 18 Ukwakira 2024, ikina na REG VC saa  moya z umugoroba  muri Petit Stade i Remera,
link255: Ingabo z u Rwanda zoherejwe mu butumwa bw Umuryango w Abibumbye bwo kubungabunga amahoro muri Sudani y Epfo (UNMISS) bongereye ubumenyi bwo kwitabara abangavu biga mu Ishuri Ribanza rya Malakia muri Makakal. Abana b abakobwa bahawe ubwo bumenyi bujyanjye n imyitozo njyarugamba yo kwirwanaho bugarijwe ni 60, muri gahunda yo kubongererera ubushobozi bwo kwirinda mu bihe bigoye no kwigirira icyizere. Chol Nyok, Umuyobozi w Ishuri Ribanza rya Malakia, yashimiye Ingabo z u Rwanda kuri ubwo bufasha babahaye. Yagize ati:  Twafashe umwanzuro wo gusaba abasirikare b u Rwanda bari mu butumwa bw amahoro kudufasha bakatwongerera ubu bumenyi kubera ko twabonye ari ingenzi kuba abakobwa bacu bagira ubushobozi bwo kwirwanaho. Turashaka ko bakura bifitiye icyizere kandi batekanye.  Lt Col Simon Kabera, Umuvugizi wungirije w Ingabo z u Rwanda, yashimangiye akamaro k iyo gahunda agaragaza ko badatoza abantu kurwana ahubwo babatoza kwirwanaho mu bihe by amage. Ati:  Ntabwo dutoza abantu kujya kurwana; tubatoza kwirwanaho. Turi ibihugu by abavandimwe kandi ni inshingano zacu gufashanya mu guhanga ikirere gitekanye kuri bose by umwihariko ku rubyiruko rwo hazaza h iki gihugu.  Amahugurwa yahawe abo bangavu arimo inyitozo na tekiniki njyarugamba yihariye mu gushimangira umutekano wizewe w abana b abakobwa bakunze kwibasirwa n abashaka kubagirira nabi. Iyo gahunda ishimangira ukwiyemeza k u Rwanda mu kwimakaza amahoro n umutekano mu Gihugu no hanze y imipaka yarwo.
link256: REG na APR z abagore muri Basketball azahagararira u Rwanda mu Mikino Nyafurika ya Zone V izabera muri Zanzibar kuva tariki ya 27 Ukwakira kugeza ku ya 1 Ugushyingo 2024. Iri rushanwa rizitabirwa n amakipe icyenda aturutse mu bihugu bitandukanye yo mu Karere k Afurika y Iburasirazuba bigize Zone V ya FIBA ari byo Uganda, u Burundi, Tanzania, Misiri, Kenya, Sudani y Epfo, Ethiopia, Djibouti, Somalia n u Rwanda. U Rwanda ruzahagararirwa na REG WBBC yegukanye Igikombe cya Shampiyona y Icyiciro cya Mbere mu Bagore mu 2024 ndetse na APR WBBC yabaye iya kabiri. Iri rushanwa rizaba rigamije gushaka itike y Imikino Nyafurika  2024 FIBA Africa Championship Cup  mu bagore, izahuza amakipe 10 meza yo hirya no hino kuri uyu mugabane.
link257: Umudage Thomas Tuchel watoje Chelsea, yagizwe Umutoza Mukuru w u Bwongereza asinya amasezerano y umwaka umwe n igice. Kuri uyu wa Gatatu tariki 16 Ukwakira 2024, ni bwo Thomas Tuchel yerekanywe kuri Stade Wembley. Ikipe y Igihugu y u Bwongereza yari imaze iminsi idafite umutoza mukuru nyuma yaho Gareth Southgate asezeye ubwo  The Three Lions  yari imaze gutsindwa na Espagne ku mukino wa nyuma wa Euro 2024. Nyuma yo guhabwa izi nshingano Tuchel yavuze ko yishimiye gutoza iki gihugu Ati:  Nishimiye cyane kuba nahawe icyubahiro cyo kuyobora ikipe y u Bwongereza, kugira amahirwe yo guhagararira u Bwongereza ni amahirwe akomeye, kandi no gukorana n iri tsinda ridasanzwe ry abakinnyi bafite impano  birashimishije cyane.  Biteganyijwe ko Tuchel azatangira inshingano ze tariki ya 1 Mutarama 2025. Thomas Tuchel abaye umunyamahanga wa gatatu utoje iki gihugu nyuma ya Sven-Goran Eriksson na Fabio Capello. Tuchel asanzwe azi umupira w u Bwongereza kuko yatoje Chelsea hagati ya Mutarama 2021 na Nzeri 2022. Uyu mugabo w imyaka 51, yegukanye UEFA Champions League, Igikombe cy Isi cy Amakipe na UEFA Super Cup mbere yo kwirukanwa muri Chelsea. Yatoje kandi Bayern Munich, Paris Saint-Germain na Borussia Dortmund. Tuchel yatwaye Igikombe cy u Budage muri Dortmund n ibikombe bibiri bya Ligue 1 muri PSG ndetse mu mwaka w imikino wa 2019-20 yatwaye ibikombe bitatu bikinwa mu Bufaransa. Akazi gakomeye aherukamo ni aka Bayern Munich, ariko nyuma yo kunanirwa kuyihesha igikombe cya Bundesliga ku nshuro yayo ya mbere kuva mu 2011/12, yahise yirukanwa nubwo yari agifite umwaka ku masezerano.
link258: Ikipe y Igihugu  Amavubi  yatsinze Benin ibitego 2-1 mu mukino wo kwishyura w umunsi wa kane wo mu itsinda A, yongera kugira icyizere cyo guhatanira itike yo kujya mu Gikombe cy Afurika cya 2025 muri Morocco. Uyu mukino wabaye ku mugoroba wo kuri uyu wa Kabiri tariki 15 Ukwakira 2024, kuri Sitade Amahoro. U Rwanda rwagiye gukina uyu mukino rusabwa gutsinda kugira ngo rugire icyizere cyo guhatanira itike CAN 2025 nyuma yo gutsindwa na Benin ibitego 3-0 mu mukino ubanza. Umukino watangiye wihuta ku mpande zombi, ku munota wa mbere Amavubi yashoboraga gufungura amazamu ku mupira wazamukanywe na Imanishimwe Emmanuel ugera kwa Samuel Gueulette wawuterekeye neza Mugisha Gilbert wari wenyine mu rubuga rw amahina ateye ishoti umupira ujya mu mu ntoki za Souke Marcel Dandjinou. Amavubi yasatiraga cyane yongeye guhusha igitego ku munota wa 11 ku mupira wahinduwe na Fitina Omborenga usanga Mugisha Gilbert mu rubuga rw amahina, arazamuka awutera n umutwe ariko ujya hanze. Kugeza ku munota wa 32 Amavubi yakomeje kubonana neza binyuze ku mupira yavaga ku ruhande rw ibumoso Mangwende na Mugisha Gilbert. Ku munota wa 42  Benin yakinaga ibintu bike cyane yafunguye amazamu ku gitego cyatsinzwe na Andreas Hountondji ku makosa ya Fitina Omborenga watakaje umupira hagati mu kibuga. Igice cya mbere cyarangiye Benin iyoboye umukino n igitego 1-0. Mu gice cya kabiri, Amavubi yatangiranye imipinduka Jojea Kwizwera aha umwanya Ruboneka Jean Bosco. Ku munota wa 48, Benin yahushije igitego cyabazwe ku ishoti rikomeye ryatewe na Andreas Hountondji rigarurwa n umunyezamu Fiacre Ntwari. Ku munota wa 57  Amavubi yahushije uburyo bwo kubona igitego cyo kwishyura ku mupira Samuel Gueuette yakinananye na Mangwende wawuteye ujya mu izamu, myugariro wa Benin aritambika, umupira ugarukira uyu myugariro noneho ushyize mu izamu uruhukira mu maboko ya Marcel Dandjinou. Ku munota wa 70  Amavubi yakinaga neza yabonye igitego cyo kwishyura cyatsinzwe na Nshuti Innocent ku mupira yahawe mu rubuga rw amahina ahita ashyira mu izamu. Ku munota 72  Amavubi yabonye Penaliti ku ikosa ryakorewe Kapiteni Djihad Bizimana mu rubuga rw amahina.  yi Penaliti yatewe neza na Djihad Bizimana amavubi abona igitego cya kabiri. Mbere y uko umukino urangira Umusifuzi wa Kane yongeyeho iminota ine y inyongera. Ku munota wa 90+2  Benin yahushije igitego ku mupira watewe na Steve Mounie mu rubuga rw amahina, Ange Mutsinzi ashyira umupira muri koruneri itagize ikivamo. Umukino warangiye u Rwanda rutsinze Benin ibitego 2-1 ikipe y Igihugu y Amavubi yongera kwiyunga n Abanyarwanda. Muri itsinda A, Nigeria iyoboye itsinda n amanota arindwi Benin igakurikira n amanota atandatu. u Rwanda ruri hafi n amanota atanu. Umukino wagombaga guhuza Nigeria na Libya muri iri tsinda wasubitswe kubera ibibazo byabaye mbere yawo. Mu kwezi gutaha, u Rwanda ruzakira Libya kuri Sitade Amahoro mbere yo gusura Nigeria. Abakinnyi b Amavubi babanje mu kibuga: Ntwali Fiarce, Ombolenga Fitina, Niyigena Clement, Mutsinzi Ange, Emmanuel Imanishimwe, Mugisha Bonheur, Bizimana Djihad, Samuel Gueulette, Kwizera Jojea, Mugisha Gilbert na Nshuti Innocent.
link259: Umuhanzi Kayigire Josue uzwi nka Afrique yateguje ko agiye gushyira ahagaragara alubumu ye ya mbere, yemeza ko izanyura abakunzi be. Abinyujije ku mbuga nkorambaga ze, uyu muhanzi yateguje abamukurikira ko agiye gushyira ahagaragara umuzingo(album) kandi uzabanyura. Ni umuzingo yise In2Stay avuga ko yitondeye. Yagize ati:  Ijwi rishya ririmo kuzamuka, aho injyana ihura na roho, hanyuma inkuru zikabaho, vuba ndashyira hanze umuzingo, mukomeze mukurikire iby urugendo.  Ni umuzingo atigeze atangazaho byinshi ibijyanye n umubare w Indirimbo ziwuvize cyangwa igihe azawutangariza, uretse kuba yasabye abakunzi be kutamutererana. Afrique yamenyekanye cyane mu ndirimbo zirimo Agatunda, Chadia, Rompe, Akanyenga, Banyica n izindi. Mu 2023, Afrique yari yatangaje ko imirimo yo gutunganya umuzingo we, igeze ku kigero cya 90%.
link260: Mu gihe habura iminsi itageze kuri 7, Korali Family of Singers yo mu iterero EPR Kiyovu mu Karere ka Nyarugenge mu Mujyi wa Kigali, yashyizeho ahantu ho kugurira amatike yo kwinjira. Igitaramo  Umuryango Mwiza Live Concert  gitegerejwe na benshi ku Cyumweru tariki 27 Ukwakira 2024 muri Camp Kigali, aho guhera Saa Munani imiryango izaba ikinguye. Insanganyamatsiko y igiterane igira ati:  Guharanira ubusugire bw umuryango wo shingiro ry Itorero ndetse n Igihugu.  Abategura iki gitaramo bavuze ko amatike arimo kugurirwa hirya no hino mu Mujyi wa Kigali nko kuri Women Foundation, Bethesda Holy Church, Foursquare Gospel Church, Restoration Masoro, Zion Temple, The Choice Bakery & Coffee, Good News Enterprise, Omega Church, La Gardienne, EPR Kiyovu na EPR Kamuhoza. Amatike kandi agurirwa no kuri EPR Kicukiro, EPR Karugira, EPR Kanombe, RAAH Super Market, Deluxe Super Market na La Mane Kicukiro. Umuyobozi wa Korali Family of Singers, Mujawamariya Eug nie, aherutse gutangaza ko kugura itike mu buryo bw ikoranabuhanga, bikorwa hiyambajwe rgticket.com mu gihe abadiaspora bashobora kugura tike banyuze kuri www.radahmedia.com. Ati:  Kuri ubu itike ziragurishwa ku kiranguzo cyane ko ushobora kugura itike ku mafaranga 5,000 Frw yonyine, ibaze unaniwe kwigomwa Pizza imwe y i Kigali ugahomba ibyiza bizaboneshwa amaso n abazazindukira mu ihema ry ibonaniro rya Camp Kigali!  Muhoza Evelyne umwe mu bamaze kugura itike y igitaramo  Umuryango Mwiza Live Concert , yabwiye Imvaho Nshya ko inkoko ari yo ngoma kandi ko yiteguye gusabana n Imana abifashijwemo na Family of Singers. Ati:  Iyi Korali nsanzwe nyikunda kandi namaze kugura itike kuko nzi ko nzagira ibihe byiza, nkasabana na yo Singers ibimfashijemo.  Kayesu Albertine usengera muri Foursquare Gospel Church Kimironko, avuga ko na we yaguze itike, umunsi ukaba utinze kugera. Bamwe mu bahanzi bazaririmba mu gitaramo  Umuryango Mwiza Live Concert , barimo Mbonyi Israel, Drupes Band ndetse n abandi. Mujawamariya, Peresida wa  Family of Singers , yavuze ko mu gitaramo  Umuryango Mwiza Live Concert, Korali izaba yizihiza imyaka 15 imaze itangiye umurimo w Imana. Family of Singers Choir yamenyekanye mu ndirimbo; Nzamusingiza, Mwuka Wera, Ntabwo nkwiye kujya niganyira, Itwitaho, Ikidendezi, Adonai n izindi.
link261: Kuri uyu wa Gatandatu tariki 19 Ukwakira ni bwo Urwego rw Igihugu rw Ubugenzacyaha (RIB) rwatangaje ko rwataye muri yombi Sengabo Jean Bosco wamenyekanye nka Fatakumavuta, ukurikiranyweho ibyaha birimo gukoresha imvugo zishyamiranya abantu mu myidagaduro, gutukana ndetse no kubuza amahwemo abandi hifashishijwe imbuga nkoranyambaga. Ni icyemezo cyashimishije ndetse kinatanga icyizere ku bakoresha imbuga nkoranyambaga, bamaze igihe bifuza ko habaho umuco wo gucishaho akanyafu abazikoresha nabi. Nyuma y inkuru zitandukanye zagarukaga ku itabwa muri yombi ry uwo munyamakuru w imyidagaduro, abenshi batangiye gushyira ibitekerezo ku mbunga nkoranyambaga bavuga ko umwanzuro wa RIB ukwiye kandi benshi bakwiye gukuramo isomo. Uwiyita Espeka39678 ku rubuga rwa X, yagize ati:  N abandi barebereho. Uwitwa TrueNation fromCenturies  yagize ati:  RIB banyuzeho akanyafu, ubundi muzarebe no mu bihugu byateye imbere cyane, gutarama umuntu bihoraho birabujijwe, kuko ntibiba bikiri kumuvugaho gusa, ahubwo biba byabaye kumwibasira no kumubuza amahwemo. Naho uwiyita Sam Cuts ati:  Ni ukuri Imana ijye iha umugisha RIB, ni gute umuntu yifata akigenga nkaho aba mu gihugu wenyine, mwakoze cyane murebe n abandi bakoresha imvugo nyandagazi ku mbuga nkoranyambaga cyane cyane kuri Youtube. Manibaho Daniel ati:  Bari baratinze. Ibi bibaye nyuma y ibyumweru bibiri Fatakumavuta akoze ikiganiro yibasira umuhanzi witwa Ngabo Jorbert Medard uzwi nka Meddy, aho yifashishije ubuhamya Meddy aherutse gutanga mu gitaramo aherutse gukora, avuga ko uwo yakubitwaga n umugore akoresha amagambo mabi atarimo kubaha uwo yavugagaho.RIB yatangaje ko Fatakumavuta yihanangirijwe kenshi akanagirwa inama, ariko agahitamo kwinangira ari nabyo byamuviriyemo gutabwa muri yombi.RIB ntihwema gusaba abakoresha imbuga nkoranyambaga kuzikoresha neza birinda gukora ibyaha, ikabamenyesha ko itazihanganira abanyuranya n ibiteganywa.
link262: Urukumbuzi rwatumye umuhanzi akaba n umusizi Igihozo Sylivia yandikira umukunzi we indirimbo yise urukundo. Birasanzwe ko mu rukundo abenshi bakunda kugira agatotsi mu mubano wabo, bitewe no kutabaha umwanya uhagije, ariko ugasanga ibisobanuro bakunze gutanga ari akazi kaba kabaheranye. Mu kiganiro yagiranye n Imvaho nshya Igihozo yavuze ko iyi ndirimbo yayanditse ashingiye ku nkuru ye y impamo y urukundo yari afitanye n umusore bakundanaga icyo gihe, akumva ko ubutumwa bwafasha n abandi bose bazayumva. Yagize ati:  Ni inkuru yanjye y impamo, nari ndi mu bihe by urukundo, hari aho namubwiraga ngo kugukunda ndagukunda, kugukumbura ni yo ndwara intera kuremba, nashakaga kumubwira ko hari igihe umuntu aba ari mu kazi kenshi, mu masomo cyangwa ibindi ntaboneke ngo abonekere ku gihe.  Akomeza agira ati:  Ubwo rero nakoze iriya ndirimbo mu buryo bwo kumumenyesha ko mukumbuye kandi cyane, kandi kuba umuntu amukumbura akamubura ari yo ndwara yonyine yantera kuremba.  Igihozo avuga ko ubutumwa buri muri iyi ndirimbo nubwo bwari bushingiye ku nkuru ye bwite, ariko yabugeneye abantu bakundana kugira ngo ibafashe kurushaho kubungabunga umubano wabo. Yagize ati:  Nayigeneye abantu bakundana kubera ko hari igihe umuntu ashobora kwicara akumva akumbuye umuntu yaba ari hafi cyangwa kure, bituma nyikora numva ko ubutumwa buyirimo bugomba guhwitura abakumbuwe bakagira icyo bakora.  Akomeza avuga ko umuntu wakumbuwe akwiye kureba niba hatari icyo yirengagije bityo akaba yabikosora kuko hari umuntu ku ruhande wishima akanababara kubera we. Uretse Urukundo Igihozo Sylivie afite n izindi ndirimbo zirimo Umunyarwandakazi, Nyamibwa, Tora Kagame Paul yagarukaga ku bigwi bya Perezida Kagame, Urukundo ari nayo aherutse gushyira ahagaragara. Mu kiganiro aherutse kugirana n Imvaho Nshya Igihozo Sylivia yavuze ko ari n umusizi kuko yandika ibisigo, kandi atiteguye kwigaragaza nk umuririmbyi cyangwa umusizi gusa, kuko byose abikora kandi abikunda ari nawo mwihariko we.
link263: Urwego rw Igihugu rw Ubugenzacyaha, RIB, rwatangaje ko rwataye muri yombi Sengabo Jean Bosco wamenyekanye ku izina  Fatakumavuta  aho akurikiranyweho ibyaha birimo gukoresha imvugo zishyamiranya abantu mu myidagaduro, gutukana ndetse no kubuza amahwemo abandi hifashishijwe imbuga nkoranyambaga. Dr. Thierry B. Murangira, Umuvugizi wa RIB, yahamije amakuru y itabwa muri yombi rya Fatakumavuta. Yavuze ko Fatakumavuta yatawe muri yombi ku wa Gatanu tariki 18 Ukwakira 2024, akaba afungiwe kuri Sitasiyo ya RIB ya Kimihurura. Yagize ati  Sengabo Jean Bosco uzwi ku izina rya Fatakumavuta yatawe muri yombi nyuma y iminsi tumugira inama ndetse inshuro nyinshi yagiye yihanangirizwa ariko ahitamo kwinangira.  Dr. Murangira agira inama abakoresha imbuga nkoranyambaga kuzibyaza umusaruro ariko bubahiriza amategeko. Akomeza agira ati:  Leta ishora amafaranga menshi mu bikorwa remezo bijyanye no korohereza abantu kugira internet yihuta, kuko Leta yifuza ko imbuga nkoranyambaga zibyazwa umusaruro mu buryo bwiza, hirindwa kuzikoresha ibyaha kuko amategeko ahana ibyo byaha ahari.  RIB isaba abakoresha imbuga nkoranyambanga kuzikoresha neza birinda kwinjira mu buzima bwite bw abantu, gukoresha imvugo zikurura inzangano, gutukana, gutangaza amakuru y ibihuha ndetse no gukwirakwiza amashusho y urukozasoni. Umuvugizi wa RIB agira ati:  Ntabwo kugira urubuga nkoranyambaga umuntu yigengaho bitanga ubudahangarwa bwo kuba azakurikiranwa mu gihe azikoresheje nabi.
link264: Akenshi iyo umuntu yitabye Imana ibye biba birangiye,imishinga ye igahagarara, ariko Abanyarwanda bavuga ko nta muhanzi upfa bitewe n uko ibihangano bye bikomeza kumvwa bikananyura benshi. Mu gihe imyiteguro y iserukiramuco  Twaje Fest  rizaberamo ibikorwa bitandukanye ryateguwe n ubuyobozi bw umuryango wa YB Foundation irimbanyije, abakunzi b ibihangano bya nyakwigwndera Yvan Bravan bavuga ko biteguye gukora buri kimwe kugira ngo basigasire ibikorwa bye. Bamwe mu bafana b uyu muhanzi baganiriye n Imvaho Nshya, bavuga ko gutanga amafaranga yo kwinjira muri icyo gitaramo babifata nk inshingano, kuko buri wese yifuza gusigasira ibikorwa by uwe watashye, yaba umutungo, umwana n ibindi.  Tunga Aime Yvette ni umwe mu bafana ba Yvan Bravan, avuga ko gutanga amafaranga yo kwinjira muri Twaje Fest abifata nk inshingano. Yagize ati:  Ikimpa imbaraga zo gutanga amafaranga nk umuntu wakundaga Yvan, ibyo tuzaba twizihiza cyangwa tuzamurikirwa, ni imishinga yashakaga gushyira mu bikorwa, hari YB Foundation ikora ibikorwa bitandukanye birimo no gufasha abana bakabaha ibikoresho by ishuri, sintegereje kuzajyayo ngo ndebe Yvan aririmba,  ariko nzayatanga mvuga ngo hari ikindi azakora mu izina rya Yvan kuko yabyifuzaga.  Uwitwa Abdul Karim Nabimana, avuga ko gutanga amafaranga yo kwinjira muri Twaje Fest bisobanuye ko Bravan adakwiye kuzima. Ati:  Kwishyura simbibona nabi kuko bisobanuye kutazima kwa Yvan Bravan mu buryo bwo gusigasira ibihangano bye n indi mishinga ye, kuko bifasha urubyiruko. Ikindi nk abantu bamukundaga banakunda ibikorwa bye, ni ugukomeza kubibungabunga bikagera kure mu buryo bushoboka bwose.  Sango Khamis ashinzwe itumanaho (Communication) mu itsinda ririmo gutegura igitaramo Twaje Fest, avuga ko ibizakorerwa muri iryo serukiramuco byari inzozi za Yvan Bravan, ari nayo mpamvu bikwiye gushyigikirwa. Ati:  Ibi turimo gukora byari ibitekerezo n ibyifuzo bya Burabyo (Yvan Bravan), ari ko byaje gukomeza gushyirwa mu bikorwa na Fondasiyo ya Yvan Bravane (YB Foundation), ubwo rero iyo tuvuga umusanzu ni uko twifuza kubona Abanyarwanda bagize uruhare mu gufasha fondasiyo gukomeza bino bikorwa, kuko yamaze gutangiza ishuri ryigisha abakiri bato imbyino gakondo (Twaje culture academy), umusanzu urakenewe binyuze mu kugura itike yabo, binjira muri iryo Serukiramuco.  Biteganyijwe ko muri iryo serukiramuco hazaberamo ibikorwa bitandukanye birimo gushyigikira ubushobozi, impano n ubuhanga bw abakiri bato, by umwihariko indirimbo, nkuko Yvan Bravan yabyifuje, guteza imbere ibikorerwa iwacu nkuko yari yarabitangiye mu myambarire ye ( Imigongo, inigi) n ibindi. Hazanakorwa ubukangurambaga bw indwara ya kanseri, abantu bashobozwe kuyisuzumisha no guhabwa ubujyanama bw uko bitwara igihe bamenye ko bayirwaye, bakazanatarama hagaragazwa ubushobozi n umwihariko uri mu bihangano n impano by Abanyarwanda bizanyuzwa mu gice cya Twaje experience. Iryo iserukiramuco rizabera muri BK Arena tariki 26 Ukwakira 2024, rikazatangira guhera saa munani z amanywa, aho ibikorwa byose bizasozwa n igitaramo kizatangira saa moya z ijoro, hakazanamurikirwamo indirimbo Yvan Bravan yasize zitarasohoka. Ni igitaramo kizitabirwa kikanataramiramo abahanzi batandukanye barenga 16 barimo Alyn Sano, Nel Ngabo, Bukuru, Jules Sentore, Mani Martin, Ruti Joel, Impakanizi, Juno Kizigenza, n abandi.
link265: Umuhanzi w indirimbo zo kuramya no guhimbaza Imana, Israel Mbonyi yaciye agahigo ko kuba umuhanzi nyarwanda wa mbere ukurikirwa n abantu benshi ku rubuga rwa Youtube. Ni umwanya agezeho awusimbuyeho Ngabo Jobert Medard uzwi nka Meddy, nawe usigaye akora imiziki indirimbo zo guhimbaza no kuramya Imana zizwi nka gospel. Mbonyi abigezeho nyuma yo kugira abamukurikira (Subscribers) barenga milliyoni n ibihumbi 44, mu gihe Meddy we afite abamukurikira barenga milliyoni n ibihumbi 43. Uretse kuba Mbonyi ayoboye nk umuhanzi ufite abamukirikira benshi, bimaze no kugaragara ko ari n umuntu ukunzwe ku rwego mpuzamahanga, ushingiye ku buryo ibitaramo akorera hirya no hino ku Isi byitabirwa, ndetse n amatike akarangira mbere hakibura umunsi ngo umunsi nyirizina w igitaramo ugere. Iby urukundo uyu muramyi yigwijeho biherutse gushimangirwa n uko igitaramo aherutse gukorera mu Bubiligi cyimuwe aho cyagombaga kubera, bitewe n uko ahari hateganyijwe hari hato ugereranyije n uko amatike yagurwaga. Ni igihitaramo byari biteganyijwe ko kibera ahitwa Birmingham Palace, ari naho yari yataramiye umwaka ushize, hanyuma abagiteguraga batangaza ko kubera impamvu y uburyo amatike yagurwaga kimuriwe mu nyubako ya Docks cyangwa Dome Events Hall isanzwe iberamo ibitaramo. Uretse Israel Mbonyi na Meddy baza imbere mu bahanzi bafite ababakurikira benshi kuri Youtube, mu bandi bakurikirwa cyane harimo na Korari ya Ambassadors of Christ ifite abayikurikira barenga milliyoni n ibihumbi 28. Mbonyi yiyongereyeho abamukurikira ibihumbi 44 mu gihe cy amezi umunani gusa mu kwezi, nyuma yo gufata umurongo wo gukora indirimbo mu rurimi rw igiswahili rufatwa nk urukoreshwa n Ibihugu bitandukanye muri Afurika. Mbonyi aciye agahigo ko kuba umuhanzi wa Mbere mu Rwanda ukurikirwa n abantu benshi kuri youtube mu gihe arimo kwitegura gutaramira mu gihugu cya Tanzania tariki 2 na 3 Ugushyingo 2024.
link266: Umukinnyi wa filime uri mu bakunda kugarukwaho cyane ku mbuga nkoranyambaga, Inkindi Aisha uzwi cyane nka Aisha, avuga ko impamvu abakobwa basigaye bikundira abasaza kurusha uko bakunda abasore bari mu kigero kimwe ari uko babitaho cyane nk abana bibyariye. Muri iki kinyejana abantu benshi bakunze kwitotombera ko abakobwa basigaye bakundana ndetse bakanashyingiranwa n abasaza, aho gukundana n abasore bari mu kigero kimwe, bigatuma abasore benshi bavuga ko batakibona abageni. Mu kiganiro yagiranye n imwe muri televiziyo zikorera kuri murandasi, Aisha yumvikanishije impamvu zitandukanye zituma abakobwa bikundira abasaza zirimo kuba babitaho kurusha abasore. Yagize ati:  Ukabona umukunzi wawe arakundana n umusaza ukababara, ariko uzi ukuntu abantu bakuru bagira keya (Care). Icya mbere baba bafite abana mungana, akwitaho nk umwana yibyariye, uko ubona amuha amafaranga y ishuri akajya ku ishuri, ni nako nawe aguha byose.  Yongeraho ati:  Naho abasore umubwira ibihumbi ijana akumva ni milliyoni ebyiri, ariko uwo musaza ibihumbi 100 abikuguriramo icyo kunywa akaza no kuguha andi ukitahira, kandi umusore nta n impano yaguha yayo mafaranga.  Nubwo avuga ibi ariko ngo ntabwo aribyo Aisha yivugira, ahubwo ni ukumenera abahungu amabanga y abakobwa, kugira ngo bige kwita ku bakunzi babo, barekere aho kujya mu basaza. Uyu mukinnyi wa filime avuga ko kuba abakobwa batitabwaho, ngo abasore bababarira iminsi yabo y uburumbuke kugira ngo bagire igihe cyo kuryamana na bo, kandi nta n ikintu na kimwe cyabo bazi. Ati:  Umukobwa ari mu mihango urugero, nta kunyitaho nta n imbuto urimo kumushyira, nta kotekisi igura igihumbi wanzaniye, ariko urimo kumubarira iminsi ngo uzamuhamagare aze kugusura!  Aisha avuga ko nubwo uko kuri abakobwa batakuvuga ariko iby ibyo byose yavuze n ibindi ngo ari byo bituma abakobwa bakunda abasaza ntibakunde abasore. Aisha avuze ibi nyuma y uko aherutse kurikoroza ubwo yumvikanaga mu kiganiro avuga ko abasore beza bose bagiye mu mutwe w ingabo zishinzwe gucunga umutekano w Umukuru w Igihugu bazwi nka CTU, ko abasigaye ari amagweja n ibimonyo, nubwo nyuma yaje kuvuga ko atari azi ko ari igitutsi byanatumye asaba imbabazi abo byarakaje.
link267: Umusizi akaba n umunyamuziki Igihozo Sylvie avuga ko yifuza kumenyekana nk umuhanzi n umusizi icyarimwe nta gisize ikindi kuko ari wo mwihariko we. Akenshi usanga umuntu iyo afite impano zirenze imwe, agira iyo akunda kurusha izindi, ku buryo ari nayo ahitamo kwimenyekanishamo, bitandukanye cyane n uko Igihozo Sylvie abitekereza kuko yumva yabikora byombi. Mu kiganiro yagiranye n Imvaho Nshya, Igihozo yavuze ko atifuza kumenyekana mu muziki cyangwa mu Bisigo gusa kuko abifata nk umwimerere we. Yagize ati:  Niyumvamo byose kuko ndabikora, ku bwanjye mba numva nabikora byose cyane ko no mu bisigo byanjye bibanzirizwa n agace gato k indirimbo numvise ari yo njyana ikwiye, kuko itandukanye n izahozeho kubera ko wasangaga umuntu avuga igisigo ucyumva akaba yarambirwa, ariko iyo uririmbyemo ukavuga n igisigo ntibirambira abagiteze amatwi.  Akomeza agira ati:  Sinakubwira ko hari icyo nshaka kumenyekanamo kurusha ikindi kuko umuziki ndawukunda kandi ndawukora, ibisigo nabyo ni uko, byombi nifuza kubimenyekanaho kuko ari wo mwihariko wanjye.  Agaruka ku mvune abakobwa n abagore bahura nazo mu muziki n uko yumva azahangana nabyo, Igihozo avuga ko azarwana ku cyo akunda. Ati :  Imvune zo zirimo, ariko Umunyarwanda yaravuze ngo utayihinganye ntayishira, umwanzuro wanjye ni uko ntagomba kurambirwa, niba uyu munsi bitameze neza, ntabwo ngomba gucika intege, uko igisigo kije nkandika, n indirimbo yaza nkandika, kuko ni bwo nzagera ku cyo nshaka.  Uyu muhanzi akaba n umusizi avuga ko abakobwa n abagore badakwiye gucika intege kuko gukora biherekejwe no gusenga byose bigerwaho. Igihozo azwi mu ndirimbo zitandukanye zirimo Umunyarwandakazi, Nyamibwa, Ramba Rwanda ndetse n iyo aherutse gushyira ahagaragara yitwa Urukundo. Uretse izo ndirimbo uyu muhanzi akaba n umusizi anafite ibisigo birimo Urukundo, Nazize iki, Urugero n ibindi.
link268: Umuhanzi Andy Bumuntu ategerejwe mu gitaramo cy urwenya kizwi nka Gen-z Comedy kizaba ku wa Kane wa kino Cyumweru tariki 17 Ukwakira 2024. Uyu muhanzi yatumiwe muri icyo gitaramo mu gace kacyo kazwi nka Meet me tonight, aho ibyamamare bitandukanye bitumirwa hagamijwe gusangiza urubyiruko amahirwe ari hanze ashobora kubyazwamo umusaruro umuntu agashobora kwiteza imbere, bifashishije ingero cyangwa ubuhamya bw ibyo banyuzemo kugira ngo bagere aho bageze uyu munsi. Ubuyobozi bwa Gen-z Comedy show bwagaragaje urutonde rw abanyarwenya bazasetsa abazitabira icyo gitaramo muri iki cyumweru, aho bose bagaragajwe mu mwambaro w abaganga ndetse n ibikoresho byabo. Mu gusobanura icyabateye kwigaragaza muri iyo myambaro, umuyobozi wa Gen-Z Comedy Ndaruhutse Fally Merci yabwiye itangazamakuru rya RBA ko batekereje kugaragara mu ishusho y abaganga bitewe n uko buri tariki 10 Ukwakira 2024, Isi yose yizihije Umunsi Mpuzamahanga w Ubuzima bwo mu mutwe. Bumuntu aherutse gusinyana amasezerano y ubufatanye na UNICEF yo gukorana ubukangurambaga muri gahunda yo kurwanya ibibazo byo mu mutwe, ku bana bakiri bato, aho yavuze ko kugira abana bafite ibibazo byo mu mutwe bigirana isano no kugira urubyiruko rufite ibibazo byo mu mutwe. Icyo gihe yagize ati:  Urugamba rwo kurwanya ibibazo byo mu mutwe mu bana ni ngombwa kururwana, kuko niba nk Abanyarwanda dusangiye umuzi, icyamunga wa muzi n ubundi cyatuma imbuto twera ari zo tugenda tubona mu muryango nyarwanda, ugasanga bya bibazo tutavugaho ari byo bituganisha ku kugira urubyiruko ubona rufite ibibazo byo mu mutwe.  Si Andy Bumuntu watumiwe kuri uwo munsi wenyine, kuko biteganyijwe ko na Ish Kevin azaba ahari, bose bakazafatanya kuganiriza urubyiruko rwo muri Gen-Z Comedy n abandi bazaba bitabiriye icyo gitaramo. Biteganyijwe ko abanyarwenya barimo Dudu, Rumi, Kampire, Keppa n abandi ari bo bazasusurutsa abazitabira igitaramo cya Gen-z Comedy show muri iki cyumweru.
link269: Umuhanzi mu njyana gakondo usigaye akorera umuziki muri Leta Zunze Ubumwe z Amerika, Clarisse Karasira, yateguje abakunzi b ibihangano bye indirimbo nshya zirenze imwe, abasaba kumuhitiramo iyo yabanza. Yifashishije urubuga rwe rwa Instagram Clarisse Karasira yagaragarije abakunzi b ibihangano bye ko abahishiye byinshi kandi ko abakumbuye. Yanditse ati:  Bakundwa, muri izi ndirimbo ni iyihe mwumva yasohoka mbere? Icyimbo, Roho, Imbere, Ruhinyuz Imana. Urukumbuzi rwo ni rwinshi, nimutahe.  Aya mahitamo yahaye abamukurikira kandi bakunda ibihangano bye bayishimiye, maze bagenda bamugaragariza uko bifuza ko zasohoka abenshi bahuriza kuyo yise Roho. Uwitwa rene _ official yagize ati:  Roho. Ngukunda byuzuye.  Sylestrenshimiyimana Romeo yungamo ati:  Roho izindi zikurikire cyangwa uziduhere rimwe.  Ni indirimbo agiye kuzashyira ahagaragara nyuma y amezi arindwi iyo yise Ibarabara yibanda ku mibereho y abana bo mu muhanda n uburyo badakwiye guhutazwa isohotse.
link270: Mu Rwanda hagiye kubera inama izahugurirwamo abahanzi ku bijyanye n uko bakora umuziki ucuruza ndetse ukarenga urwego rw Igihugu ukagera ku ruhando mpuzamahanga bitewe n ubufatanye hagati y abahanzi. Access music in Africa ni inama yateguwe na Music in Africa binyuze muri Minisiteri y Urubyiruko n Iterambere ry Ubuhanzi, ikazahuza abahanzi b Abanyarwanda n abandi bazaba baturutse mu bihugu bitandukanye byo ku mugabane w Afurika. Mu kiganiro n itangazamakuru cyabaye tariki 11 Ukwakira 2024, abanyamakuru bagaragarijwe ko ari amahirwe ku bahanzi nyarwanda nkuko Uncle Austin uri mu bahanzi bazitabira iyi nama abisobanura. Yagize ati:  Maze imyaka irenga 20 ndi mu ruganda rw imyidagaduro, ariko ndashimira Minisiteri y Urubyiruko n Iterambere ry Ubuhanzi kubera amahirwe yo kugaragaza impano batanga. Mu bihe byacu iyo tugira amahirwe nk aya umuziki wacu ubu uba ugeze kure. Umuyobozi mukuru wa Music in Africa ari nayo itegura iyo nama, Eddie Hatitye avuga ko bahisemo gukorera iyi nama mu Rwanda kubera ko ari Igihugu kirimo kuzamura umuziki wacyo, kandi gifite abahanzi bazi akazi kabo. Asaba abahanzi ko bakwiye kumenya ko umuziki atari ibintu biraho bidafite akamaro, ko ahubwo umuziki ari akazi gatanga amafaraga nk ubundi bucuruzi, kandi ko biteguye gufasha abahanzi nyarwanda kubisobanukirwa. Umunyamabanga wa Leta muri Minisiteri y Urubyiruko n Iterambere ry Ubuhanzi Sandrine Umutoni, asaba abahanzi kwiyandikisha bakazitabira iyi nama, kuko bazayungukiramo byinshi. Ati:  Ni amahirwe menshi cyane ku bahanzi bacu, ni ukuvuga ngo ubu turimo kubamenyesha ko bitakiri ngombwa ko umenyekana hanze y u Rwanda kuko wagiye gushaka ayo mahirwe oya, ayo mahirwe yabizaniye, icyo basabwe ni ukwiyandikisha ku rubuga rwabugenewe.  Yongeraho ati:  Niba uri umuhanzi ngwino witabire ibyo biganiro, umenye icyo usabwa kugira ngo ugere ku rwego rwisumbuyeho, kandi abazayitabira bagomba kumva ko bazaba baje guhatana bakagaragaza ko mu Rwanda naho hari impano kandi ishobora gukundwa, kuko hazaba hari n abandi bahanzi b ahandi, guhatana ni ngombwa ukerekana ko ushoboye.  Iyi nama izamara iminsi itatu, uhereye tariki 14-16 Ugushyingo 2024, ikazabera muri Convetion Center na Mundi Center, ikazaba ihuje abahanzi 20 bavuye mu bihugu bisaga 15 by Afurika, ikazanaherekezwa n ibitaramo. Mu bahanzi bo mu Rwanda bamaze kwiyandikisha harimo Uncle Austin, Ariel Wayz, Busahari, Ish Kevin n abandi. Inama ya Access Music in Africa imaze kubera mu bihugu bitandukanye birimo Kenya, Ghana, Afurika y Epfo n ahandi akaba ari bwo bwa mbere  igiye kubera mu Rwanda.
